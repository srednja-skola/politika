1.    Sindikati su interesne skupine građana koje se prvenstveno bore za vlast u državi.

2.  U želji da formiraju vlast nakon izbora, političke stranke često stvaraju koalicije.

3.  U autoritarizmu su kulturni i obiteljski život prepušteni pojedincu, a država ih ne nastoji kontrolirati.

4.  Pučki pravobranitelj promiče i štiti ljudska prava kao opunomoćenik Vlade Republike Hrvatske.

5.  Vrhovni sud odlučuje o imenovanju, napredovanju, premještaju, razrješenju i stegovnoj odgovornosti sudaca i predsjednika općinskih i županijskih sudova.

6.  Hrvatski sabor odlučuje većinom glasova svih zastupnika o ograničavanju sloboda i prava pojedinca u Republici Hrvatskoj u doba ratnoga stanja.

7. Rad obuhvaća različite fizičke i mentalne ljudske sposobnosti u proizvodnome procesu.

8.  Razmjena proizvoda i usluga koja uključuje novac naziva se trampa.

9. Važna je sastavnica poduzetništva prihvaćanje mogućnosti da poduzetnik izgubi sva uložena sredstva.

10. Ekonomska i monetarna unija (EMU) u Europskoj uniji nastaje uvođenjem zajedničke novčane jedinice eura.

11.  Koji od navedenih tipova vlasti legitimnost prvenstveno stječe pobjedom na kompetitivnim izborima?
      A.  karizmatski
      B.  racionalno-legalni
      C.  tradicionalni

12.  Na kojoj se razini vlasti donose zakoni o lokalnoj i područnoj (regionalnoj) samoupravi?
      A.  na lokalnoj
      B.  na državnoj
      C.  na županijskoj

13.  Politička stranka nastoji uvjeriti građane da je njihov glas vrijedan i da je važno izići na predstojeće izbore. Koju funkciju obavlja stranka u navedenome primjeru?
      A.  socijalizaciju elita
      B.  mobilizaciju birača
      C.  agregaciju interesa

14.  Kojemu političkomu sustavu pripadaju Sjedinjene Američke Države?
     A.  predsjedničkomu
     B.  parlamentarnomu
     C.  polupredsjedničkomu

15.  Tko u Republici Hrvatskoj može dobiti utočište (azil)?
     A.  osobe koje bježe od političkoga progona
     B.  osobe progonjene za nepolitičke zločine
     C.  osobe progonjene zbog kršenja međunarodnoga prava

16.  Koji od navedenih poslova ne obavlja Vlada Republike Hrvatske?
     A.  donošenje zakona
     B.  provođenje zakona
     C.  predlaganje zakona

17.  Na izborima je stranka A dobila 35 % glasova, stranka B 25 % glasova, stranka C 15 % glasova i stranka D 25 % glasova. Prema načelu jednostavne većine stranka A stekla je pravo na natpolovičnu većinu mandata u skupštini i pravo formiranja vlade. Koji je tip izbora primijenjen u navedenome primjeru?
      A.  većinski
      B.  mješoviti
      C.  razmjerni

18.  Koje je godine Hrvatski sabor ratificirao Europsku konvenciju za zaštitu ljudskih prava i temeljnih sloboda?
      A.  1991. godine
      B.  1997. godine
      C.  2002. godine

19. Ostvarivanjem kojega mikroekonomskog cilja pojedinac stječe pravo na odabir pri kupnji i potrošnji dobara?
     A.  ekonomske slobode
     B.  pravedne raspodjele
     C.  ekonomske učinkovitosti

20.  Na lokalnoj je tržnici subotom veća ponuda borovnica nego ostalim danima u tjednu iako je potražnja ista kao i ostalim danima u tjednu. Kakva će biti cijena borovnice u subotu u odnosu na ostale dane?
     A.  manja
     B.  ista
     C.  veća

21. Čime se u najvećemu dijelu financira javna potrošnja neke države?
     A.  oporezivanjem
     B.  prihodima od dividenda
     C.  doprinosima socijalnomu osiguranju

22.  Kako se naziva proces koji usmjerava gospodarski tijek proizvoda i usluga od proizvođača do potrošača uz prilagođavanje ponude i potražnje te uz ispunjenje društvenih ciljeva?
     A. marketing
     B. maloprodaja
     C. menadžment

23.  Kako se naziva osoba koja je uočila poslovnu priliku i pokrenula proizvodnju hrane za kućne ljubimce?
      A.  ravnatelj
      B.  pročelnik
      C.  poduzetnik

24.  Kojim se pokazateljem uspješnosti poslovanja izražava sposobnost trgovačkoga društva da podmiruje dospjele kratkoročne obveze?
     A.  bonitetom
     B.  likvidnošću
     C.  solventnošću

25.  Kako se naziva proces povezivanja korporacija radi širenja poslovanja na svjetskoj razini?
      A.  lokalizacija
      B.  globalizacija
      C.  nacionalizacija

26.  Državljanin Republike Hrvatske može biti izručen drugoj državi kada se mora izvršiti odluka o izručenju ili predaji donesena u skladu s ustavnim odredbama, pravnom stečevinom Europske unije ili s ____________________ 

27.  Dobrovoljno prihvaćanje vlasti kao opravdane i moralno utemeljene naziva se ____________________ 

28.  Političke organizacije koje teže osvajanju vlasti nazivaju se ____________________ 

29.  Nedemokratski sustav u kojemu je zakonom dopuštena samo jedna politička stranka naziva se ____________________

30.  Prema ideološkoj podjeli lijevo-desno stranke u Europi često se određuju kao stranke ljevice, stranke desnice i stranke ____________________ 

31.   Proces u kojemu manjina prihvaća tradicije i vrijednosti većinske kulture, postepeno gubeći svoju posebnu kulturu, naziva se ____________________ 

32.    Građani Europske unije u Republici Hrvatskoj imaju mogućnost politički sudjelovati zajedno s građanima Republike Hrvatske u upravljanju ____________________ poslovima.

33.  Pravo predlagati zakone imaju svaki zastupnik, ____________________ Hrvatskoga sabora te Vlada Republike Hrvatske.
                                                                zastupnika i radna tijela
34.  Upotreba određenih proizvoda i usluga kojima se podmiruje neka individualna ili društvena potreba naziva se  ________________________________________ 
 
35.  Upis uloženoga gotovog novca u bankarske evidencije na račun poduzetnika naziva se ____________________ novcem.

36. Količina kukuruznoga kruha koja se želi kupiti po određenim cijenama, na određenome tržištu i u određenome vremenu naziva se ____________________ za kruhom.

37.  Porezi na imovinu, nasljeđa, plaće i ostvarena dobit ubrajaju se ____________________ oporezivanje.

38.  Konvertibilnost je slobodna zamjenjivost jedne valute drugom valutom ili  ____________________ .

39.  Znak, ime, simbol i autorsko pravo po kojima se proizvod ili usluga razlikuju od konkurencije naziva se_________________________________

40.  Proces prelaska iz komandno-planskih gospodarstava u tržišna gospodarstva naziva se ________________________________

41.  Na postavljeno pitanje na predizbornome skupu govornik upotrebljava duge rečenice i poziva se na sporedne teme nastojeći tako izbjeći govoriti o osnovnoj temi postavljenoga pitanja. Kako se naziva takav tip političkoga govora?

42.   Prvi višestranački izbori u Hrvatskoj održani su dok je Hrvatska još bila u sastavu Socijalističke Federativne Republike Jugoslavije. Koje su godine održani ti izbori?

43.  S kojom se ideologijom najjasnije povezuju vrijednosti individualizma?

44.  Kako se nazivaju politički poredci koji kombiniraju elemente monarhije, demokracije i ustavne vladavine?

45.  Kakav način biranja zastupnika pretpostavlja segmentirani izborni sustav?

46.  Kojemu je političkomu tijelu za svoj rad ustavno odgovorna Vlada Republike Hrvatske?

47.  Tko bira predstavnike Republike Hrvatske u Europskome parlamentu?

48.  Kako se nazivaju članovi Vlade Republike Hrvatske koji su zaduženi i osobno odgovorni za pojedine resore?

49.  Koju granu vlasti obavlja Vlada Republike Hrvatske unutar trodiobe vlasti u Republici Hrvatskoj?

50.  Što osim ratnoga stanja i neposredne ugroženosti neovisnosti može biti razlog odluke Hrvatskoga sabora da ograniči ustavne slobode i prava?

51.  Tko ima ustavnu ovlast u Republici Hrvatskoj odlučiti o izlasku Republike Hrvatske iz Europske unije?

52.  Kako se naziva ustavna zaštita koja štiti saborskoga zastupnika od kaznene odgovornosti za izraženo mišljenje ili glasovanje?

53.  Tko osim Vlade Republike Hrvatske i većine zastupnika Hrvatskoga sabora ima ustavnu ovlast sazvati izvanredno zasjedanje Hrvatskoga sabora?

54.  Kako se naziva povijesni dokument koji se smatra temeljem ljudskih prava, a donijela ga je Francuska skupština 1789. godine?

55. Kako se naziva manjak javnih prihoda nad javnim rashodima?

56.  Građanin je posudio 100.000,00 kuna, a plaća 125.000,00 kuna nakon isteka roka od 10 godina. Kako se naziva razlika u iznosu od 25.000,00 kuna koju je banka zaradila?

57.  Koje vrijednosne papire s fiksnom kamatom osim komercijalnih zapisa može izdavati trgovačko društvo kao protuvrijednost za primljeni zajam?

58.  Kako se naziva oporezivanje pri kojemu je iznos poreza jednak bez obzira na veličinu porezne osnovice?

59.  Kako se naziva postupak utvrđivanja vrijednosti valute?

60. Što je prema Ustavu Republike Hrvatske temelj gospodarskoga ustroja Republike Hrvatske?