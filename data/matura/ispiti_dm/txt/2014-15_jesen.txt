1.  Interesne skupine djeluju putem masovnih kampanja kako bi osvojile političku vlast.

2.  U totalitarnoj su državi poduzeća, sindikati i škole u funkciji takve države.

3.  Izbori su institucija posredne demokracije.

4. O promjeni Ustava Republike Hrvatske odlučuje Vlada Republike Hrvatske.

5.  U Republici Hrvatskoj nema smrtne kazne (nije zakonom propisana).

6.  Temeljna ljudska prava stječu se punoljetnošću.

7.  Kapital je proizvodni činitelj koji omogućuje proizvodnju trajnih dobara.

8.  Pokazatelj razine nezaposlenosti u nekoj je državi indeks nezaposlenosti.

9.  Poduzetničko je ponašanje temelj rasta i razvoja svake poslovne organizacije.

10.  U većini zemalja u razvoju stopa rasta stanovništva mnogo je viša nego u razvijenim zemljama.

11.  Koju vlast građani prihvaćaju zato što se ta vlast drži uvriježenih procedura, starih običaja i ustaljenih vrijednosti?
     A.  karizmatsku
     B.  tradicionalnu
     C.  racionalno-legalnu

12.  Koju vrstu političkoga govora odlikuje upotreba dugih rečenica i pozivanje na sporedne teme kako bi se sugovornika udaljilo od osnovne teme?
     A.  emotivni govor
     B.  koherentni govor
     C.  ekstenzivni govor

13.  Za koju je ideologiju svojstveno zagovaranje rasne čistoće i prirodne nejednakosti ljudi?
     A.  za neoliberalizam
     B.  za konzervativizam
     C.  za nacionalsocijalizam

14.  Kojemu je političkomu poretku svojstveno pravo slobodnoga udruživanja?
     A.   tiraniji
     B.   diktaturi
     C.   demokraciji

15.  Koju funkciju ima postavljanje zastupničkih pitanja oporbe u Hrvatskome saboru?
    A.  davanja potpore Vladi Republike Hrvatske
    B.  provođenja imperativnoga mandata zastupnika
    C.  nadgledanja i kritike Vlade Republike Hrvatske

16.  Kako se naziva odnos parlamenta i predsjednika republike u kojemu je predsjednik izabran ispred jedne političke stranke, a parlamentarnu većinu ima stranka koja je na suprotnoj političkoj poziciji?
     A.  kooptiranje
     B.  kohabitacija
     C.  kolaboracija

17.  Koja institucija u Republici Hrvatskoj nadzire i usmjerava rad državne uprave?
     A.  Hrvatski sabor
     B.  Vlada Republike Hrvatske
     C.  Ustavni sud Republike Hrvatske

18.  Koje manjine u Republici Hrvatskoj imaju pravo političkoga predstavništva u Hrvatskome saboru?
    A.  rasne
    B.  vjerske
    C.  nacionalne

19.   Kako se naziva dio ekonomske znanosti koja se bavi analizom pojedinih djelatnosti, poslovnih organizacija ili pojedinoga potrošača?
    A.  mikroekonomija
    B.  makroekonomija
    C.  međunarodna ekonomija

20.  Koja je od navedenih funkcija tržišna?
     A.  financijska
     B.  distribucijska
     C.  reprodukcijska

21.  Kojim se oblikom proračunskih prihoda financira najveći dio javne potrošnje u Republici Hrvatskoj?
    A.  taksama
    B.  porezima
    C.  doprinosima

22.  S čime od navedenoga nije povezano poduzetništvo?
     A.  sa sigurnosti
     B.  s inicijativom
     C.  s vizionarstvom

23.  Na kojoj se ekonomiji temelji poduzeće u kojemu poduzetnik organizira proizvodnju tako da mu se sa svakim povećanjem količine proizvedenih proizvoda smanjuju troškovi proizvodnje?
     A.  na ekonomiji cilja
     B.  na ekonomiji opsega
     C.  na ekonomiji blagostanja

24.  U koju se skupinu menadžerskih vještina ubraja sposobnost komuniciranja izvan i unutar poslovne organizacije te sposobnost motiviranja i vođenja zaposlenika?
     A.  u tehničke vještine
     B.  u socijalne vještine
     C.  u strategijske vještine

25.  Osnivanjem koje međunarodne organizacije započinju europske integracije u 20. stoljeću?
    A.  Europske unije
    B.  Europske ekonomske zajednice
    C.  Europske zajednice za ugljen i čelik

26.  Djelatnost uređivanja i upravljanja poslovima od zajedničkoga interesa za veliki broj ljudi naziva se _________________________ 

27. Legitimnost _________________________ vlasti temelji se na vjerovanju u iznimnu moć i posebne sposobnosti političkoga vođe.

28.  Stranku prava osnovali su Ante Starčević i _________________________

29.  Vladavina generalisimusa Francisca Franca u Španjolskoj primjer je _________________________ režima.

30.  Stranački sustav Sjedinjenih Američkih Država u kojemu se na vlasti izmjenjuju Republikanska i Demokratska stranka kao dvije najjače stranke naziva se _________________________ sustav.

31.  Sporazum koji sklapaju političke stranke kada niti jedna ne može postići apsolutnu većinu za osvajanje vlasti i kojim određuju buduće zajedničko djelovanje u vladi naziva se _________________________ sporazum.

32.  O ustavnosti zakona i drugih propisa u Republici Hrvatskoj odlučuje _________________________ 

33.  Prema Ustavu Republike Hrvatske odluku o postavljanju veleposlanika Republike Hrvatske u nekoj državi donosi _________________________ 

34.  Do pojave i razvoja kapitalizma ekonomija se izučavala u sklopu/okviru _________________________ 

35.  Ekonomski sustav koji ima elemente običajnoga, komandnoga i tržišnoga gospodarstva naziva se _________________________ gospodarstvo.

36. Ulaganjem gotovine na tekući račun poslovne banke građanin stvara _________________________ novac.

37. Dio ekonomske politike kojom država utječe na ponudu novca naziva se _________________________ politika.

38.  Cijena dobra predstavlja njegovu vrijednost izraženu u _________________________ 

39.  Optimalna je veličina poslovne organizacije ona kojom se osiguravaju najniži _________________________ po jedinici proizvoda/usluge.

40.  Akumulacija kapitala moguća je samo odustajanjem od sadašnje _________________________ 

41.  Kako se naziva poredak u kojemu kralj vlada na temelju ustavom zadanih pravila djelovanja?

42.  Za koje političko tijelo Europske unije građani biraju predstavnike na izborima?

43.  Kako se nazivaju političke organizacije koje imaju funkciju mobilizacije glasača, agregacije njihovih interesa te organizacije vlasti?

44.  Kojoj su političkoj ideologiji svojstveni stavovi o prirodnoj nejednakosti među ljudima, zagovaranje postojećih društvenih institucija i običaja te davanje prednosti interesima zajednice nad interesima pojedinca?

45. Kada stranac koji zakonito boravi u Republici Hrvatskoj prema Ustavu Republike Hrvatske može biti protjeran iz Republike Hrvatske?

46.  Koje pravosudno tijelo u Republici Hrvatskoj ima ovlast i dužnost postupanja protiv počinitelja kaznenih i drugih kažnjivih djela, poduzimanja pravnih radnja radi zaštite imovine Republike Hrvatske te podnošenja pravnih sredstava za zaštitu Ustava Republike Hrvatske i prava?

47.  Na koje se grane dijeli vlast u Republici Hrvatskoj prema načelu trodiobe vlasti?

48. Koja institucija odlučuje je li program ili djelovanje političke stranke u Republici Hrvatskoj protuustavno?

49. Tko pokreće postupak o utvrđivanju odgovornosti Predsjednika Republike Hrvatske u slučaju da krši Ustav Republike Hrvatske tijekom obavljanja svojih dužnosti?

50. Koje su jedinice lokalne samouprave u Republici Hrvatskoj definirane Ustavom Republike Hrvatske?

51.  Tko sve prema Ustavu Republike Hrvatske može pokrenuti postupak udruživanja Republike Hrvatske u saveze s drugim državama?

52.   Koja institucija u Republici Hrvatskoj odlučuje o promjeni granica Republike Hrvatske?

53.   Koje su najviše institucije izvršne vlasti u Republici Hrvatskoj?

54.  Protiv kojih ustavnih vrijednosti građani ne smiju djelovati prilikom udruživanja ako žele zadržati svoju slobodu udruživanja?

55.  Gospođa kupuje brašno za pripremu peciva svojim unucima. Kakvo je dobro to brašno?

56.  Kako se naziva stanje kada je trošenje države manje od njezinih prihoda?

57.  Kako se naziva postupak utvrđivanja vrijednosti valute?

58.  Kako se naziva oblik razmjene u kojoj se knjiga zamjenjuje uslugom poduke plesa?

59.  U kojemu obliku trgovačkoga društva članovi društva nisu obvezatni namirivati dugove društva iz svoje osobne imovine (imovine izvan društva)?

60.  Kako se naziva stanje u kojemu postoji više kupaca električne energije, a distribuira je samo jedna organizacija?