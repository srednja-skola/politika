1. Prosvjedovanje građana ispred središnje banke oblik je političkoga djelovanja.

2. Na parlamentarnim izborima u Hrvatskoj 1990. godine pobijedio je HDZ.

3. Za političko djelovanje lokalne udruge potrebna je suglasnost gradonačelnika.

4. Predsjednik Republike Hrvatske dobio je ponudu obavljati funkciju višega savjetnika u Državnome zavodu za zaštitu prirode, a Ustav Republike Hrvatske omogućuje mu preuzimanje navedene funkcije.

5. U Sjedinjenim Američkim Državama vlast je ustrojena na načelu unitarizma.

6.  Prema zakonu svaka osoba koja živi u Republici Hrvatskoj ima s navršenih 18 godina života opće i jednako biračko pravo.

7.  Objavljivanje knjige Adama Smitha Bogatstvo naroda smatra se početkom razvoja moderne ekonomske znanosti.

8.  Prema načelu nevidljive ruke slobodnim izborom proizvođači nastoje maksimizirati profit, a potrošači korisnost odabranoga dobra.

9. Prednost je maloga poduzetnika koji nastavlja obiteljsku proizvodnju u izbjegavanju rizika poslovanja.

10. Norveška je članica Europske monetarne unije.

11. Kako se naziva mogućnost pojedinca da nametne svoju volju drugima usprkos njihovu otporu?
    A.  moć
    B.  karizma
    C.  autoritet

12.  Kako se naziva politički govor u kojemu govornik naglašava važnost izrečene poruke ponavljanjem važnih riječi i rečenica?
     A. emotivan
     B. iterativan
     C. koherentan

13.  Robert je njemački državljanin koji živi u Splitu. Predstavnike kojega od navedenih tijela ne može birati?
    A.  Hrvatskoga sabora
    B.  Gradske skupštine
    C.  Europskoga parlamenta

14.  Koju funkciju obavlja stranka organizirajući seminare za osposobljavanje stranačke mladeži?
     A.  agregiranje interesa
     B.  mobilizaciju glasača
     C.  političku socijalizaciju

15. Tko u Republici Hrvatskoj prema Ustavu Republike Hrvatske donosi uredbe za izvršenje zakona?
A. Hrvatski sabor
B. Vlada Republike Hrvatske
C. Predsjednik Republike Hrvatske

16.  Koje ovlasti ima Hrvatski sabor u sklapanju međunarodnih ugovora vojne naravi?
    A.  predlaže ih
    B.  potvrđuje ih
    C.  daje neobvezujuće mišljenje

17.  Koju ovlast prema Ustavu Republike Hrvatske ima Predsjednik Republike Hrvatske u redovnim okolnostima ako sudjeluje na sjednicama Vlade Republike Hrvatske?
     A.  sazivanje sjednica Vlade Republike Hrvatske
     B.  postavljanje dnevnoga reda sjednica Vlade Republike Hrvatske
     C.  predlaganje razmatranja određenih pitanja na sjednici Vlade Republike Hrvatske

18.  Koje se ljudsko pravo počinje uvoditi u ustavnopravne poretke suvremenih demokracija tek u 20. stoljeću?
     A.  pravo na život
     B.  pravo vlasništva
     C.  pravo na zdrav okoliš

19.  Koju vrstu proizvodnih činitelja predstavlja obrada kamena?
     A.  rad
     B.  kapital
     C.  prirodne izvore

20. Čime se u Republici Hrvatskoj osim zakonom uređuju prava zaposlenih osoba na socijalnu sigurnost i socijalno osiguranje?
A. ugovorom o djelu
B. autorskim ugovorom
C. kolektivnim ugovorom

21.  Kako se naziva središnja banka Republike Hrvatske?
     A.  Narodna banka Hrvatske
     B.  Hrvatska narodna banka
     C.  Hrvatska centralna banka

22.  Koji način ulaska u posao za poduzetnika predstavlja najveći poslovni rizik?
     A.  početak od nule
     B.  ugovor za franšizu
     C.  kupovina postojećega posla

23.  Koju ulogu u velikome poduzeću ima osoba zadužena za upravljanje i vođenje zaposlenih u odjelu financija?
    A.  vlasnika
    B.  menadžera
    C.  poduzetnika

24.  Kojim se pristupom procjenjuju vrijednosti poslovne organizacije kojima se trguje na robnim burzama?
     A.  tržišnim
     B.  potrošnim
     C.  imovinskim

25.  Koliki je budžetski deficit dopušten članicama Europske unije?
    A.  3 % bruto domaćega proizvoda
    B.  5 % bruto domaćega proizvoda
    C.  7 % bruto domaćega proizvoda

26.  Javna politika kojom se uređuju vrste, trajanje i način organiziranja srednjih škola u Republici Hrvatskoj naziva se___________________________________________politika.

27.  Legitimna vlast osobe kojoj podanici bezrezervno vjeruju i spremni su je slijediti zbog uvjerenja u njezine iznimne osobine i sposobnosti Max Weber naziva ______________________ vlast.

28.  Svaki državni intervencionizam nepoželjan je za predstavnike političkih stranaka koji na temelju svojega programa zastupaju______________________________________ političku ideju.

29.  U Republici Hrvatskoj stranke najčešće ne mogu samostalno sastaviti vladu pa se povezuju s drugim strankama i sklapaju stranačke sporazume koji se nazivaju _______________________________ .

30. Ako stranke u Republici Hrvatskoj djeluju protivno slobodnomu demokratskom poretku, one mogu biti zabranjene. O tome odlučuje _____________________________.

31.  Pravo sudjelovanja na izborima nije u svim državama omogućeno svim građanima. U Republici Hrvatskoj se poseban napor ulagao u to da pravo sudjelovanja na izborima imaju osobe s invaliditetom kojima je oduzeta _______________ sposobnost.

32.  Temeljne značajke moderne države su aparat vlasti, suverenitet nad stanovništvom i suverenitet nad______________________________ .

33.  Ako mandatar ne sastavi Vladu Republike Hrvatske u roku od 30 dana od dana prihvaćanja mandata, Predsjednik Republike Hrvatske može mu produžiti mandat za još najviše _______________________________________ dana.

34.   Efikasnost proizvodnje outputa ostvaruje se upotrebom inputa uz što niže _______________________________________ proizvodnje.

35. Ovisnost cijene i ponuđene količine nekoga proizvoda izražava se _____________________________ ponude.

36.   Prema Ustavu Republike Hrvatske svi zaposleni imaju pravo osnivati sindikate te slobodno u njih stupati i iz njih istupati radi zaštite svojih socijalnih i_______________________________________ interesa.

37.   Funkcija je središnje banke kontrola poslovnih banaka i _____________________________ optjecaja.

38.  Pravo nadzora poslovanja, pravo odlučivanja i pravo na dobit razmjerno udjelu u vlasništvu vlasniku donose udio u _____________________________  društvu.

39.  Neplaćeni medijski oblik poticanja potražnje za proizvodom naziva se _____________________________

40.  Kuna kao nacionalna valuta Republike Hrvatske uvedena je ___________ godine.

41. Kako se naziva politički poredak u kojemu vlast dijele kralj i parlament?

42.  Kako se naziva vrsta demokracije u kojoj odluke donose svi zainteresirani građani neposrednim odlučivanjem?

43.  Kako se naziva oblik neposrednoga izjašnjavanja građana u kojemu se odlučuju za ili protiv ponuđenoga prijedloga?

44. Kako se naziva sustav izračuna mandata u razmjernome izbornom sustavu u kojemu se ukupan broj glasova u izbornoj jedinici dijeli s brojem zastupnika koje jedinica bira u predstavničko tijelo, a s dobivenim se rezultatom dijeli broj glasova dobivenih za svaku listu?

45. Kako se naziva najmanji postotak glasova koje mora osvojiti stranka da bi sudjelovala u raspodjeli mandata za parlament?

46.  Tko prema Ustavu Republike Hrvatske predlaže državni proračun?

47.   Koliko zastupnika mora podržati podnošenje interpelacije da bi ona bila moguća?

48.  Tko prema Ustavu Republike Hrvatske raspisuje izbore za Hrvatski sabor?

49.  Kojom većinom Hrvatski sabor bira suce Ustavnoga suda?

50. Koja institucija u Republici Hrvatskoj prema Ustavu Republike Hrvatske ostvaruje građanski nadzor nad oružanim snagama i odlučuje o ratu i miru?

51. U kojemu se demokratskome političkom sustavu vlada sastavlja na temelju rezultata nacionalnih parlamentarnih izbora i bez ovlasti predsjednika republike da utječe na sastav vlade?

52. Koja institucija u Republici Hrvatskoj prema Ustavu Republike Hrvatske ima ovlast i obvezu usmjeravati i nadzirati rad državne uprave i djelovanje javnih služba te brinuti o gospodarskome razvoju zemlje?

53.  Koja je većina u Hrvatskome saboru potrebna za donošenje odluke o pravima nacionalnih manjina?

54.  Što Republika Hrvatska prema Ustavu Republike Hrvatske može pružiti osobama koje dolaze u Hrvatsku bježeći od političkoga progona u svojoj zemlji?

55. Kako se naziva područje ekonomije koje proučava ponašanje pojedinačnih proizvođača i potrošača u gospodarstvu?

56.  Kojom se politikom osim politikom opće potrošnje koristi fiskalna politika?

57.  Obveznica dospijeva na naplatu u roku od sedam godina. Koja je to vrsta obveznica prema dospjelosti?

58. O kojoj je tržišnoj funkciji riječ kada ponuđač zimskih jakna proda veći dio svojega asortimana sportskomu klubu i na taj način osigura sredstva za isplatu plaća svojim zaposlenicima?

59. U državnome je proračunu na strani prihoda 78 milijuna novčanih jedinica, a na strani rashoda 92 milijuna novčanih jedinica. Kako se naziva takvo stanje državnoga proračuna?

60.  Kojoj vrsti oporezivanja pripada prikupljanje poreza na dodanu vrijednost?