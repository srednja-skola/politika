1.	Koja se vrsta politike bavi provedbom kurikularne reforme?
A.	vanjska
B.	socijalna
C.	obrazovna

2.	Koji je od navedenih elemenata konstitutivan za državu?
A.	organizirana vlast
B.	članstvo u vojnim savezima
C.	sudjelovanje u međunarodnim organizacijama

3.	Na koji se način stječe puni politički autoritet?
A.	legitimnošću i legalnošću
B.	kandidaturom na izborima
C.	osnivanjem političke stranke

4.	Kako se naziva oblik demokracije koji se počinje razvijati u 18. stoljeću, a kojim se uvodi parlament kao reprezentativno tijelo građana?
A.	izravna
B.	socijalistička
C.	predstavnička

5.	Što u političkome smislu predstavlja aristokracija u aristokratskome tipu političkoga poretka?
A.	političku manjinu
B.	nacionalnu manjinu
C.	konstitutivnu većinu

6.	Koji je izborni sustav primijenjen na parlamentarnim izborima 2015. godine u Republici Hrvatskoj?
A.	većinski
B.	razmjerni
C.	kombinirani

7.	Kako se naziva tip države sastavljene od više samostalnih pokrajina koje svoj suverenitet prenose na saveznu razinu?
A.	unitarna
B.	federativna
C.	konfederativna

8.	Kojim se pravnim dokumentom na određenome području evidentiraju svi građani s biračkim pravom?
A.	popisom birača
B.	glasačkim listićem
C.	popisom stanovništva

9.	Koja od navedenih ovlasti pripada zakonodavnoj vlasti?
A.	provođenje porezne politike
B.	imenovanje mandatara vlade
C.	ratificiranje međunarodnih sporazuma

10.	Na koji se način konstituira Hrvatski sabor nakon provedenih izbora?
A.	izborom radnih tijela na prvoj sjednici
B.	izborom predsjednika Hrvatskoga sabora na prvoj sjednici
C.	nazočnošću Predsjednika Republike Hrvatske na prvoj sjednici

11.	Koje tijelo državne vlasti prema Ustavu Republike Hrvatske treba prije raspisivanja referenduma donijeti odluku o razdruživanju Republike Hrvatske iz saveza s drugim državama?
A.	Hrvatski sabor
B.	Vlada Republike Hrvatske
C.	Predsjednik Republike Hrvatske

12.	Koje tijelo može prema Ustavu Republike Hrvatske odobriti pokretanje kaznenoga postupka protiv Predsjednika Republike Hrvatske ako postoji sumnja da je počinio kazneno djelo?
A.	Hrvatski sabor
B.	Ustavni sud Republike Hrvatske
C.	Državno odvjetništvo Republike Hrvatske

13.	Kojom većinom prema Ustavu Republike Hrvatske Sabor donosi Zakon o izborima zastupnika u Hrvatski sabor?
A.	običnom
B.	apsolutnom
C.	dvotrećinskom

14.	Koja institucija prema Ustavu Republike Hrvatske može donositi uredbe sa zakonskom snagom u slučaju izvanrednoga stanja kada Hrvatski sabor nije u mogućnosti zasjedati i odlučivati?
A.	Vlada Republike Hrvatske
B.	predsjednik Hrvatskoga sabora
C.	Predsjednik Republike Hrvatske

15.	Koje samostalno i neovisno tijelo prema Ustavu Republike Hrvatske ima ovlasti postupati protiv počinitelja kaznenih djela i poduzimati sve pravne radnje radi zaštite imovine Republike Hrvatske?
A.	Državni inspektorat
B.	Državno odvjetništvo
C.	Državno sudbeno vijeće

16.	Koja institucija prema Ustavu Republike Hrvatske predlaže državni proračun?
A.	Hrvatski sabor
B.	Vlada Republike Hrvatske
C.	Predsjednik Republike Hrvatske

17.	Koji dokument, stvoren prema prosvjetiteljskoj ideji, prvi naglašava jednakost svih ljudi i njihova prava na život, slobodu i privatno vlasništvo?
A.	Habeas Corpus Act
B.	Magna Carta Libertatum
C.	Virginia Bill of Rights

18.	Kojoj organizaciji pripada Europski sud za ljudska prava?
A.	Vijeću Europe
B.	Vijeću sigurnosti
C.	Europskomu vijeću


19.	Kojoj vrsti dobra pripada službeni automobil poduzetnika?
A.	kapitalnomu dobru
B.	slobodnomu dobru
C.	potrošačkomu dobru

20.	Kako se naziva cijena koju poduzetnik plaća za pozajmljivanje financijskih sredstava od poslovne banke za potrebe ulaganja u vlastiti posao?
A.	renta
B.	kamata
C.	zakupnina

21.	Tvornica obuće modernizirana je suvremenim strojem za obradu potplata te se proizvodnja cipela povećala s 50 na 70 pari po jednome satu uloženoga rada. Kako se naziva opisani pokazatelj efikasnosti poslovanja?
A.	proizvodnost rada
B.	rentabilnost proizvodnje
C.	ekonomičnost proizvodnje

22.	Koji od navedenih ekonomista zastupa ideju u kojoj se uloga države u gospodarstvu ograničava isključivo na kontrolu novčanih tokova kroz regulaciju ponude i tiskanja novca?
A.	Alfred Marshall
B.	John Milton Friedman
C.	Maynard Keynes

23.	Što je posljedica provođenja kontrakcijske fiskalne politike?
A.	povećanje zaposlenosti
B.	povećanje nacionalne proizvodnje
C.	ograničenje rasta ukupne potražnje

24.	Iz kojega sektora u robno-novčanome toku zatvorenoga gospodarstva proizlazi ponuda svih činitelja proizvodnje?
A.	države
B.	kućanstava
C.	poslovnih organizacija

25.	Koje vrste dionica daju dioničaru pravo na veći broj glasova u tijelima dioničkoga društva?
A.	redovne
B.	vinkularne
C.	povlaštene

26.	Koja razina menadžmenta auto-kampa upravlja i koordinira djelatnicima radi svakodnevnoga organiziranja prehrane u različitim ugostiteljskim objektima?
A.	niža
B.	srednja
C.	viša

27.	Kojim se temeljnim financijskim izvještajem na određeni dan prikazuje vrijednost imovine poduzeća te prava vjerovnika i vlasnika na tu imovinu?
A.	bilancom stanja
B.	neto novčanim tokom
C.	računom dobiti i gubitka

28.	Koji stil vodstva karakterizira menadžera koji pri donošenju odluka uvažava mišljenja podređenih na svim menadžerskim razinama?
A.	autoritativni
B.	participativni
C.	savjetodavni

29.	Kako se naziva ime, znak ili simbol uz pomoć kojega se proizvod poduzeća razlikuje od proizvoda konkurenata?
A.	marka
B.	ambalaža
C.	asortiman

30.	Koju je regionalnu ekonomsku organizaciju Republika Hrvatska napustila ulaskom u Europsku uniju?
A.	Europsku i monetarnu uniju (EMU)
B.	Srednjoeuropsku zonu slobodne trgovine (CEFTA-u)
C.	Europsko udruženje za slobodnu trgovinu (EFTA-u)

31.	Kako se nazivaju organizacije poput GONG-a i Zelene akcije koje svoj rad temelje na dobrovoljnome udruživanju građana, a neovisne su od državnih institucija?

32.	Kojoj vrsti političkoga govora pripada govor političara koji se intenzivno koristi stručnom terminologijom?

33.	Indijski narod vjerovao je u iznimne moći i heroizam Mahatme Gandhija te mu se bezrezervno pokoravao. Koji tip vlasti prema Maxu Weberu predstavlja opisana vladavina?

34.	Kako se nazivaju aktivnosti koje se provode prije izbora, a kojima političke stranke i kandidati prenose političke poruke biračima kako bi pridobili njihove glasove?

35.	Koja je vrsta političkih stranaka nastala kao posljedica otpora protiv apsolutne moći vladara, a zalažu se za pravo glasa, slobodu tiska i pravo na privatno vlasništvo?

36.	U kojemu je tipu republike vlada odgovorna isključivo parlamentu koji nadzire njezin rad, a zastupnici redovito mogu postavljati pitanja ministrima?

37.	Na parlamentarnim izborima stranka desnice osvojila je 59 zastupničkih mjesta, stranka ljevice 23 zastupnička mjesta, stranka centra 19 zastupničkih mjesta, a ostale stranke manji broj zastupničkih mjesta. Budući da nitko nije mogao osigurati potrebnu većinu u parlamentu, udružili su se desnica i centar te stvorili novu koaliciju. Kako se naziva takva vrsta koalicije?

38.	U Saudijskoj Arabiji monarh Salman bin Abdulaziz al-Saud kontrolira zakonodavnu, izvršnu i sudsku vlast. Kako se naziva takav tip monarhije?

39.	Kako se naziva jedna stranka ili više političkih stranaka koje nisu na vlasti već svojim prijedlozima i kritiziranjem vladajućih služe kao kontrola vlasti?

40.	Koji je tip političkoga sustava uveden u Republici Hrvatskoj ustavnim promjenama iz 2001. godine?

41.	Tko uz građane Republike Hrvatske ostvaruje pravo sudjelovanja u upravljanju lokalnim poslovima u Republici Hrvatskoj?

42.	Koje tijelo može odobriti lišavanje slobode zastupnika i odlučiti o njegovu pravu na imunitet ako Hrvatski sabor ne zasjeda?

43.	Na koje načine prema Ustavu Republike Hrvatske građani mogu sudjelovati u upravljanju lokalnim poslovima osim preko lokalnih, odnosno regionalnih predstavničkih tijela?

44.	Koji sud Republike Hrvatske osigurava jedinstvenu primjenu prava i ravnopravnost svih fizičkih i pravnih osoba?

45.	U kojemu se roku prema Ustavu Republike Hrvatske mora provesti rasprava i glasovanje o povjerenju Vladi Republike Hrvatske ako je takav prijedlog dostavljen Hrvatskomu saboru?

46.	Koje tijelo državne vlasti prema Ustavu Republike Hrvatske bira pučkoga pravobranitelja?

47.	Koja tijela državne vlasti prema Ustavu Republike Hrvatske odlučuju o osnivanju konzularnih ureda Republike Hrvatske u inozemstvu?

48.	Kako se nazivaju opći stavovi javnosti o političkim i društvenim pitanjima najčešće formirani pod utjecajem masovnih medija?

49.	Kojemu činitelju proizvodnje pripada vjetar koji se upotrebljava u proizvodnji električne energije?

50.	Kako se naziva pad vrijednosti novca uslijed čega se za istu količinu novca može kupiti manje robe?

51.	Na glavnome gradskom trgu samo dva kestenjara prodaju pečene kestene prema unaprijed dogovorenoj cijeni. Kako se naziva takva tržišna struktura?

52.	Kojoj vrsti nematerijalnoga novca pripada novac koji se nalazi na tekućim računima građana i koji postoji na temelju povjerenja, a stvaraju ga financijske ustanove?

53.	Kako se naziva razina depozita koju poslovnim bankama propisuje centralna banka radi osiguravanja stabilnosti bankarskoga sustava?

54.	Koja vrsta obveznice vlasniku omogućuje isplatu kamata prije njezina dospijeća, a isplatu nominalne vrijednosti nakon njezina dospijeća?

55.	Četiri prijatelja osnovala su poduzeće te su društvenim ugovorom o osnivanju poduzeća odredili da za obveze društva odgovaraju samo do visine uloženoga kapitala koji iznosi 20 000,00 kuna. Kako se naziva opisani oblik društva kapitala?

56.	Kako se naziva cijena američkoga dolara iskazana u hrvatskim kunama?

57.	Što će se prema općemu zakonu potražnje dogoditi s potražnjom za lješnjacima ako njihova tržišna cijena znatno poraste, a ostali tržišni uvjeti ostanu nepromijenjeni?

58.	Kako se naziva vrsta prodaje u kojoj proizvođači ekoloških prehrambenih proizvoda nude svoje proizvode u vlastitim specijaliziranim prodavaonicama?

59.	Trgovac formira cijenu proizvoda u prodavaonici na 29,99 kn. Kako se naziva takva vrsta cijene kao instrument marketinškoga spleta?

60.	Koji sustav, odgovoran za monetarnu politiku eurozone, čine centralne banke svih zemalja članica Europske unije zajedno s Europskom centralnom bankom?