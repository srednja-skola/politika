1. Legalnost vlasti iskazuje se u njezinu djelovanju prema zakonima u svim područjima državnog ustroja.

2. Aktivno biračko pravo imaju sve osobe s prebivalištem u državi.

3. Hrvatska demokratska zajednica pripada lijevim političkim strankama.

4.  U Republici Hrvatskoj stranci pred organima sudbene vlasti imaju jednaka prava kao i hrvatski državljani.

5. Vlada Republike Hrvatske odlučuje o odgovornosti Predsjednika Republike Hrvatske.

6.  Javnost čine isključivo građani koji su učlanjeni u udruge.

7.  Proučavanje ekonomske znanosti pomaže racionalnijoj uporabi raspoloživih potencijala da bi se zadovoljilo što više potreba.

8.  Tržište, prema tržišnim strukturama, može biti monopol, duopol i oligopol.

9.  Svaki poduzetnički pothvat nosi određeni rizik.

10. Pojam tranzicijskih gospodarstava povezuje se s razdobljem prijelaza komandno-planskih gospodarstava u tržišna gospodarstva.

11.  Što obilježava pojam legalnosti?
     A.  postupak donošenja zakona
     B.  proceduru predlaganja zakona
     C.  postupanje u skladu sa zakonom

12.  Koji se tip vlasti poziva na načelo „oduvijek je tako bilo”?
     A.  racionalna vlast
     B.  karizmatska vlast
     C.  tradicionalna vlast

13.  Koji status pojedincu daje pravo glasa, obvezu obrane domovine i obvezu plaćanja poreza?
     A.  status poduzetnika
     B.  status državljanina
     C.  status pravne osobe

14.  Za koji je sustav karakteristična nasljedna vladavina uz ustavni poredak?
      A.  za totalitarni režim
      B.  za ustavnu monarhiju
      C.  za predsjedničku demokraciju

15.  Kako država treba djelovati, prema Ustavu Republike Hrvatske, ako se, prema pravnoj stečevini Europske unije, zahtijeva izručenje hrvatskog državljanina?
      A.  Treba mu oduzeti državljanstvo i izručiti ga nadležnim organima.
      B.  Treba ga izručiti nadležnim organima, ali mu ne smije oduzeti državljanstvo.
      C.  Ne smije mu oduzeti državljanstvo niti ga smije izručiti nadležnim organima.

16.  Koliko je domova imao Hrvatski parlament od 1995. do 2000. godine?
     A.  jedan
     B.  dva
     C.  tri

17.   Kakav je teritorijalni ustroj Republike Hrvatske?
      A.   unitarni
      B.   federalni
      C.   konfederalni

18.  S kojim se povijesnim događajem povezuje Deklaracija o pravima čovjeka i građanina?
     A.  s borbom engleskih građana protiv kraljeve samovlade 1215. godine
     B.  s američkom borbom za nezavisnost 1776. godine
     C.  s Francuskom revolucijom 1789. godine

19.  Na čemu se temelji proizvodni činitelj koji se naziva rad?
     A.  na umjetnoj inteligenciji
     B.  na ljudskim sposobnostima
     C.  na proizvodnim sposobnostima stroja

20.  Koja tržišna funkcija služi poduzetniku za prikupljanje podataka o svakom sudioniku na tržištu?
      A.  razvojna
      B.  distribucijska
      C.  informacijska

21. U kojem gospodarskom sustavu gospodarski zakoni mogu slobodno djelovati i tako omogućiti pojedincu maksimalnu realizaciju njegovih interesa?
     A. u tržišnom
     B. u komandnom
     C. u tradicionalnom

22.  Kako se kreće udio malih poduzeća u ukupnom prihodu suvremenog gospodarstva?
     A.  Neprestano pada.
     B.  Neprestano raste.
     C.  Ostaje nepromijenjen.

23.  Kakvo poslovanje kupcu franšize donosi ugovor o franšizi?
     A.  s poznatom markom proizvoda/usluge
     B.  s nepoznatom markom proizvoda/usluge
     C.  s markom proizvoda/usluge koju je izgradio kupac franšize

24.  Koju cijenu proizvoda/usluge koristi poduzetnik u marketinške svrhe, a da vrijedi za sve kupce?
     A.  proizvodnu
     B.  jedinstvenu
     C.  diferenciranu

25.  Koje je od navedenih najčešće socijalno-ekonomsko obilježje zemalja u razvoju?
      A.  visoka razina štednje
      B.  obrazovano stanovništvo
      C.  financiranje razvoja zaduživanjem

26.  Vlast koju prihvaća većina ljudi i spremno joj se pokorava naziva se ________________________ 

27.  Znanost o politici naziva se ________________________ 

28.   Istarski demokratski sabor i Slavonsko-baranjska hrvatska stranka razlikuju se od drugih parlamentarnih stranaka po tome što su primjeri ________________________ političkih stranaka.

29.  Politički poredak u kojem država ima kontrolu nad svim dijelovima zajednice i nadzor nad svim područjima društva naziva se ________________________ .

30.  Izbori za zastupnike Hrvatskog sabora raspisuju se najkasnije ________________________ dana nakon isteka mandata ili raspuštanja prethodnog saziva.

31.  Hrvatska je primljena u Ujedinjene narode ________________________ godine.

32.   Predsjednik povjerava mandat za sastavljanje Vlade osobi koja, na temelju raspodjele zastupničkih mjesta u Hrvatskom saboru i obavljenih konzultacija, uživa  povjerenje ________________________ zastupnika.

33.  Ustavni sud ima, prema Ustavu Republike Hrvatske, ________________________ sudaca.

34.  Što, kako i za koga/koliko nazivaju se ________________________ gospodarska pitanja.

35.  Dio ekonomske politike, kojom se javnim rashodima i javnim prihodima ostvaruju makrogospodarski ciljevi, naziva se ________________________ politika.

36.  Promjene životnog standarda mjerenog dohotkom ili proizvodom/outputom po stanovniku pokazuju ________________________ rast.

37.  Vrijednosni papir koji se izdaje kao protuvrijednost za primljeni zajam naziva se ________________________ 

38.  Država raznim mjerama potiče konkurenciju i sprječava iskorištavanje monopolske pozicije na tržištu pa se takva politika naziva ________________________ .

39. Poduzetnici su osobe koje preuzimaju rizik poslovnog pothvata i nositelji su ________________________ inicijative.

40. Međunarodna podjela rada nastala je na temelju _________________________ prednosti.

41. Navedite tri vrste političkog govora.

42.   Što je prohibitivna klauzula?

43.  Koje organizacije obavljaju funkciju agregacije interesa, mobilizacije glasača i organizacije vlasti?

44.  U kojim je ekonomskim uvjetima prve polovice 20. stoljeća nastao nacionalsocijalizam u Europi?

45.  Kojom se većinom odlučuje na referendumu u Republici Hrvatskoj?

46.  Na koji način hrvatski birači sudjeluju u odlučivanju o ulasku Republike Hrvatske u saveze s drugim državama?

47. Navedite tri vrste Ustavom određenih poslova kojima se bave jedinice lokalne samouprave u Republici Hrvatskoj.

48.   Koliko zastupnika na izborima za Hrvatski sabor mogu birati birači koji nemaju prebivalište u Republici Hrvatskoj?

49.  Koja institucija ima ulogu političkog predstavljanja građana u Republici Hrvatskoj?

50.  Što podrazumijeva pojam federativne države?

51.  O kakvoj je većini riječ kad u Hrvatskom saboru za neku odluku glasuje većina svih zastupnika?

52.  U kojem se slučaju stranac u Republici Hrvatskoj može obratiti Pučkom pravobranitelju?

53.  Za koja pitanja Hrvatski sabor može, prema Ustavu, osnivati istražna povjerenstva?

54.   U kojem se političkom sustavu, prema Pariškoj povelji za novu Europu iz 1990. godine, djelatno može ostvarivati poštivanje ljudskih prava i osnovnih sloboda?

55.  Koja su dva osnovna područja gospodarstva (ekonomije) s obzirom na obuhvat?

56.  Koja je uloga države u komandnom ili centralno-planskom gospodarstvu?

57. Što je kamata?

58. Nabrojite tri mikroekonomska cilja.

59.  Nabrojite tri temeljne ekonomske funkcije moderne države.

60.  Što je dividenda?