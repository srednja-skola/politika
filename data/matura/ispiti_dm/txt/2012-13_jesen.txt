1.  Popis birača na kojemu su imena pokojnika dovodi u pitanje legitimnost izabrane vlasti.

2.  U Velikoj Britaniji je vladavina ustavna iako nema pisanoga ustava nego se vlada na temelju običaja, zakona i tradicije.

3. Revolucionarne metode su one kojima stranke Socijalističke internacionale žele u drugoj polovini 20. stoljeća ostvariti slobodu i ravnopravnost.

4. Republika Hrvatska sklapa saveze s drugim državama zadržavajući pravo da sama odlučuje o prenesenim ovlastima, ali bez prava da iz njih slobodno istupa.

5. Zastupnik može biti pritvoren bez odobrenja Hrvatskoga sabora samo ako je zatečen da izvršava kažnjivo djelo za koje je propisana kazna zatvora u trajanju dužem od pet godina.

6.  Dokumentom Velika povelja sloboda (Magna charta libertatum) ograničena je moć parlamenta.

7. U suvremenome gospodarstvu isključivo tržište rješava sva ekonomska pitanja.

8. Krivuljom potražnje prikazuje se ovisnost kretanja količine neke robe i njezine cijene u određenome vremenu na određenome tržištu.

9. Inovacija postaje poduzetnička tek kada se unese u poslovanje.

10. Ekonomska i monetarna unija formirana je 1999. godine kada euro postaje legalno sredstvo plaćanja u 12 zemalja.

11.  Kako se naziva vrsta političkoga govora s izrazito dugim rečenicama kojima se slušatelje udaljava od osnovne teme?
      A.  emotivni
      B.  ekspresivni
      C.  ekstenzivni

12.  Kojoj od navedenih vrsta posebnih politika pripada reguliranje provedbe završnih ispita u srednjim školama?
      A.  kulturnoj
      B.  obrazovnoj
      C.  znanstvenoj

13.  Kako se naziva vrsta političkoga subjekta kojoj pripada velika skupina zainteresiranih građana koju ne veže formalno članstvo niti izabrano rukovodstvo, a koja se bori raznim političkim sredstvima protiv pretjeranoga utjecaja financijskih institucija na socijalni i politički život građana?
       A.  politički pokret
       B.  politička frakcija
       C.  politička stranka

14.  Na britanskim parlamentarnim izborima u izbornoj jedinici u kojoj se bira jedan zastupnik u Parlament kandidat Konzervativne stranke dobio je 33% glasova, kandidat Laburističke stranke 40% glasova, kandidat Liberalnih demokrata 19% glasova, a kandidat Zelene stranke Engleske i Walesa 8% glasova. Primjenjuje se izborni sustav prema kojemu će biti izabran kandidat Laburističke stranke. Kako se naziva takav izborni sustav?
     A.  sustav relativne većine
     B.  sustav apsolutne većine
     C.  razmjerni izborni sustav

15.  Zbog čega je, prema Ustavu Republike Hrvatske, vlast podijeljena na izvršnu, zakonodavnu i sudbenu?
     A. zbog jednostavnijega funkcioniranja aparata vlasti
     B. zbog međusobne kontrole i provjere nositelja vlasti
     C. zbog potrebe za uzajamnom suradnjom organa vlasti

16.  Tko u Republici Hrvatskoj može podnijeti tužbu Uredu pučkoga pravobranitelja?
     A.  bilo koja osoba
     B.  samo državljani
     C.  samo ekonomski subjekti

17.   Koje institucije u Republici Hrvatskoj surađuju u oblikovanju i provođenju vanjske politike?
     A.  Vlada Republike Hrvatske i Hrvatski sabor
     B.  Predsjednik Republike Hrvatske i Vlada Republike Hrvatske
     C.  Predsjednik Republike Hrvatske i Hrvatski sabor

18.  Koje je političko tijelo Organizacije Ujedinjenih naroda usvojilo Opću deklaraciju o pravima čovjeka?
     A.   Opća skupština
     B.   Vijeće sigurnosti
     C.   Komisija za ljudska prava

19.  Kakvo je dobro riba koju je izbacilo more tijekom olujne bure?
     A.  prirodno
     B.  slobodno
     C.  ekonomsko

20.  Potencijalani kupac keramičkih pločica obilazi prodajna mjesta i proučava asortiman, cijene, načine isporuke i načine plaćanja. Koja je tržišna funkcija opisana u navedenome slučaju?
      A.  razvojna
      B.  selekcijska
      C.  informacijska

21.  Koja od navedenih ekonomskih doktrina zastupa ideju tržišnoga gospodarstva s minimalnom intervencijom države?
      A.  liberalna
      B.  kejnzijanska
      C.  merkantilistička

22.  Koji od navedenih instrumenata marketinškoga spleta upotrebljava poduzetnik kada organizira degustaciju svojih sireva na lokalnoj tržnici?
     A.  plasman
     B.  proizvod
     C.  promociju

23.  Kojom se bilancom prikazuje ravnoteža između vrijednosti imovine i veličine obveza pojedinoga poduzeća?
      A.  stanja
      B.  plaćanja
      C.  bogatstva

24.  Ulogu kojega menadžera ima osoba koja u osiguravajućemu društvu donosi strateške odluke važne za opstanak cijele organizacije?
     A.  top
     B.  nižega
     C.  srednjega

25. Koje se godine broj članica Europske unije povećao na 25?
     A.  2003. godine
     B.  2004. godine
     C.  2005. godine

26.  Prihvaćanje vlasti od naroda na temelju uvjerenja u njezinu valjanost i opravdanost označava se pojmom ___________________________ 

27.   Kada vlada ima mogućnost zatvaranja rudnika usprkos protivljenju sindikata i otporu zaposlenika i lokalnoga stanovništva, to znači da vlada ima ___________________________ koju može upotrijebiti kao prisilu upotrebljavajući autoritet ili instrumente vlasti.

28.  Zastupnik ne može biti pozvan na kaznenu odgovornost, zatvoren ili kažnjen za izraženo mišljenje ili ___________________________ u Hrvatskome saboru.

29.  Polupredsjednički sustav je kombinacija predsjedničkoga i ___________________________ sustava.

30. Klauzula o potrebnome minimalnom broju glasova koje mora dobiti politička stranka u proporcionalnome izbornom sustavu da bi bila zastupljena u parlamentu naziva se ___________________________ 

31.  Uključujući se u stranačke aktivnosti, građani se upoznaju s pravilima političke igre te uče javno nastupati, zagovarati svoje ideje, sklapati kompromise i surađivati s drugim građanima. Stranke u navedenome primjeru obavljaju funkciju političke ___________________________ 

32. Pravo na samoupravu ostvaruje se putem lokalnih ___________________________ predstavničkih tijela.

33.   Suverenitet Republike Hrvatske prostire se nad njezinim kopnenim područjem, rijekama, jezerima, prokopima, unutrašnjim morskim vodama, teritorijalnim morem te nad _________________________________ prostorom.

34.  Gospodarstvenik namjerava proširiti poslovanje pa treba odlučiti hoće li uložiti u istraživanje i razvoj ili u izgradnju novoga poslovnog pogona. Odabrao je ulaganje u istraživanje i razvoj pa se odricanje od ulaganja u izgradnju poslovnoga pogona naziva ___________________________ 

35. U tržišnome gospodarstvu pojavljuje se nejednakost dohotka pa država subvencionira potrošnju osobama s nižim dohotkom i pomaže nezaposlenima, a od osoba s višim prihodima prikuplja više poreza, što se naziva ___________________________ oporezivanje.

36. U gospodarskoj aktivnosti (kupoprodaji posredovanjem novca) uočavaju se dva tijeka suprotnih smjerova: tijek novčanih dohodaka i tijek ___________________________ 

37.    Ulaganjem gotovoga novca na tekuće račune u poslovnim bankama ulagači dobivaju kamate, a ta sredstva koja njihovi vlasnici mogu bez ograničenja upotrebljavati za različite oblike plaćanja čine  ___________________________ novac.

38. Razvoj tehnologije pridonosi ostvarenju makroekonomskoga cilja __________________________ rasta.

39. U suvremenim gospodarstvima se osobe koje kupuju proizvode od proizvođača i prodaju ih krajnjim korisnicima nazivaju trgovačkim ___________________________ 

40. Gospodarstva Istočne Azije koja su se brzo razvila su Tajvan, Južna Koreja, Singapur i Hong Kong, a nazivaju se zajedničkim imenom četiri ___________________________ Istočne Azije.

41.  Koji tip vlasti obilježava privrženost podanika vođi na temelju vjerovanja u njegovu misiju i njegove iznimne sposobnosti?

42.  Kojemu tipu parlamentarnih stranaka pripadaju Hrvatski demokratski savez Slavonije i Baranje i Istarski demokratski sabor?

43.  Koja je politička odluka potvrdila 1970. godine ženama u Švicarskoj status političkoga subjekta?

44. Kako se naziva odnos dviju stranaka koje surađuju u zajedničkome obnašanju vlasti, a zadržavaju samostalnost svoje stranke?

45.   Tko bira zastupnike u 11. izbornoj jedinici (dijaspori) u izborima za Hrvatski sabor?

46.  Tko daje mandat za sastavljanje Vlade Republike Hrvatske osobi koja uživa povjerenje većine svih zastupnika?

47.   Koja institucija odlučuje o promjeni Ustava Republike Hrvatske?

48.   Koliko zastupnika za Hrvatski sabor imaju pravo izabrati birači bez prebivališta u Republici Hrvatskoj?

49.   Koja će institucija donijeti obvezujuću odluku o tumačenju pojedinih propisa Ustava Republike Hrvatske kada se pojave nejasnoće?

50.  Koja je od triju grana vlasti zadužena za provedbu zakona u Republici Hrvatskoj?

51.  Tko ima pravo biranja zastupnika Hrvatskoga sabora?

52.  Tko imenuje glavnoga državnog odvjetnika Republike Hrvatske?

53.  Komu, prema Ustavu Republike Hrvatske, odgovara Vlada Republike Hrvatske?

54.  Koje sankcije predviđa Ustav Republike Hrvatske za organizacije koje ugrožavaju demokratske vrijednosti pozivajući na nacionalnu, rasnu ili vjersku mržnju?

55.   Koji input obuhvaća fizičke i mentalne sposobnosti osobe koje se mogu upotrijebiti u radnome procesu?

56.  Prema kojemu se kriteriju razlikuje tržište kože od tržišta dijamanata, riba ili zlata?

57.  Kako se naziva razmjena robe za robu ili izravna zamjena?

58. Kojoj vrsti trgovačkoga društva pripadaju dioničko društvo i društvo s ograničenom odgovornošću?

59.  Kakvoj vrsti oporezivanja pripada oporezivanje dobiti trgovačkoga društva?

60.  Kako Adam Smith naziva način reguliranja tržišta u svojoj teoriji ekonomskoga liberalizma?