1.  Ekskluzivni politički govor najčešće koriste političari u javnim nastupima kada se obraćaju velikim masama.

2.  U biračkim popisima trebaju biti upisani svi državljani s biračkim pravom.

3. Demokršćanske stranke utemeljene su na liberalnom nauku.

4. Članove savjetodavnih tijela Predsjednika imenuje i razrješuje Hrvatski sabor.

5. Vlada Republike Hrvatske odlučuje o udruživanju u saveze s drugim državama.

6.   Hrvatski građani mogu svoja prava zaštititi na Europskom sudu za prava čovjeka.

7. Svaka država uvijek ima dovoljno potencijala ili raspoloživih inputa kako bi mogla zadovoljiti želje cjelokupnog stanovništva.

8.  Inflacijom se smanjuje kupovna snaga novca, odnosno pada vrijednost novca.

9.  Snaga malih poduzeća temelji se na njihovoj brzoj prilagodljivosti promjenjivim uvjetima globalnog poslovanja.

10.  Veliki problem najvećeg broja tranzicijskih gospodarstava je nedostatak poduzetništva.

11.  Čija je potpora potrebna da bi se vlast mogla nazvati legitimnom?
     A.  građana
     B.  političke oporbe
     C.  predsjednika države

12. Koja sredstva koristi država kad povećava carine i poreze za uvozne proizvode?
     A.  sredstva civilnog djelovanja
     B.  sredstva političkog djelovanja
     C.  sredstva ekonomskog djelovanja

13.   Kako se naziva proces u kojem nacionalna manjina prihvaća vrijednosti nacionalne većine?
      A.  asimilacija
      B.  pluralizacija
      C.  multikulturalizam

14.  Kojim je sustavima svojstveno jednostranačje?
     A.  totalitarnim režimima
     B.  ustavnim monarhijama
     C.  liberalnim demokracijama

15.  Tko imenuje mandatara za novi sastav Vlade Republike Hrvatske?
     A.  Predsjednik Republike
     B.  predsjednik Ustavnog suda
     C.  predsjednik Hrvatskog sabora

16.  Koje su zadaće Pučkog pravobranitelja Republike Hrvatske?
     A.  nadzor i upozoravanje vlasti na ukidanje i kršenje ljudskih prava
     B.  zastupanje i obrana hrvatskih građana u procesima na Europskom sudu pravde
     C.  zastupanje i obrana građana pred sudovima u postupcima koji se odnose na kršenje ljudskih prava

17.  Tko odlučuje o imenovanju, napredovanju i premještanju redovnih sudaca u Republici Hrvatskoj?
     A.  Ustavni sud
     B.  Hrvatski sabor
     C.  Državno sudbeno vijeće

18.  Kako se manifestira Opća deklaracija Ujedinjenih naroda o pravima čovjeka i građanina iz 1948. godine na djelovanje država?
      A.  Obvezuje sve države da je dosljedno provode.
      B.  Obvezuje samo države članice Ujedinjenih naroda koje su je ratificirale.
      C.  Nema obvezujuću snagu, ali preporučuje kako bi države trebale djelovati.

19.  Što se stvara ulaganjem rada i proizvodnih činitelja?
     A.  prirodno dobro
     B.  zajedničko dobro
     C.  ekonomsko dobro

20.  Kako se naziva oblik razmjene bez posredovanja novca?
     A.  kredit
     B.  trampa
     C.  posudba

21.  Što u ekonomskom smislu pretpostavlja slobodno pronalaženje odgovora na temeljne gospodarske probleme?
      A.  postojanje vidljive ruke
      B.  postojanje slobodne ruke
      C.  postojanje nevidljive ruke

22.  Prema kojoj koncepciji poslovne organizacije preuzimaju najveću odgovornost u smislu socijalnih, ekoloških, kulturnih i drugih potreba građana?
     A.  prema prodajnoj
     B.  prema marketinškoj
     C.  prema megamarketinškoj

23.  Koji instrument uz proizvod, cijenu i plasman obuhvaća marketinški splet?
      A.  prodaja
      B.  publicitet
      C.  promocija

24.  Kako se naziva poduzetnik koji je brz u odlučivanju, ali nesklon velikom riziku?
     A.  pionir
     B.  maher
     C.  strateg

25.  Koliki je bio udio stanovništva zemalja u razvoju u odnosu na ukupnu svjetsku populaciju prema statističkim pokazateljima tijekom 2000. godine?
     A.  manji od 50%
     B.  50%
     C.  viši od 50%

26.  Vlast koja svoje djelovanje temelji na zakonima u svim područjima svojeg državnog ustroja naziva se ___________________________________

27. Pojam ___________________________________ podrazumijeva vjerojatnost da pojedinac ili skupina ljudi u nekom društvenom odnosu provode svoju volju usprkos otporu drugih ljudi.

28.  Stranka koja je od 1990. godine do danas formirala najviše vlada u Hrvatskoj naziva se ___________________________________

29.  Opozicija svoju ulogu kontrole i kritike vlasti legalno ostvaruje u ______________________________________ tipu političkog sustava.

30.  U Hrvatskoj se primjenjuje ___________________________________ metoda izračuna zastupničkih mandata na temelju dobivenih glasova.

31.  Manje ili više trajni i organizirani napori velikog broja ljudi, kojima je cilj promicanje promjena u društvu ili opiranje tim promjenama, nazivaju se ___________________________________ pokreti.

32.  Odluku o promjeni Ustava Republike Hrvatske donosi ___________________________________


33.  Jedinice regionalne (područne) samouprave u Republici Hrvatskoj su ___________________________________

34.  Izborom načina i sredstava proizvodnje, kojima će gospodarstvenik stvoriti ekonomsko dobro, odgovara se na ekonomsko pitanje _______________________________________.

35.  Djelotvornost uporabe raspoloživih proizvodnih činitelja i učinkovit izbor proizvodnih postupaka postiže se _________________________ funkcijom tržišta.

36.  Borba protiv monopolističkih poslovnih organizacija, koju provodi država u cilju osiguravanja što boljeg djelovanja tržnih zakona i poticanja konkurencije, naziva se ________________________ .

37.  Instrumenti fiskalne politike su  _________________________ , prihodi i rashodi.

38.   U društva kapitala ubrajaju se  ___________________________________ društvo i društvo s ograničenom odgovornošću.

39.  Glavna prednost franšizma u poduzetništvu je minimalizacija_____________________________________ poduzetnika.

40.  Prema veličini gospodarskih subjekata u Republici Hrvatskoj najviše je ___________________________________ poduzeća.

41.  Na čemu se temelji legitimnost racionalne vlasti?

42.  Koje su posljedice izbornih sustava relativne većine na broj stranaka u parlamentu?

43. Stranke su na izborima osvojile sljedeći udio u ukupnom broju glasova: stranka A 54%, stranka B 37% i stranka C 9%. Zašto u navedenom slučaju nije potrebna koalicija stranaka?

44.   Navedite tri temeljne vrijednosti koje čine gospodarske programe liberalnih stranaka.

45.  Koje je obilježje stranačkog sustava u totalitarnom političkom poretku?

46.  Navedite tri vrste Ustavom određenih poslova kojima se bave jedinice područne (regionalne) samouprave u Republici Hrvatskoj.

47.  Kako se Ustav Republike Hrvatske odnosi prema mogućnosti udruživanja Republike Hrvatske u saveze s državama bivše Jugoslavije?

48.   Kakav političko-pravni status imaju članice konfederacije?

49.  Koliko godina jedna osoba može najdulje obavljati funkciju Predsjednika Republike Hrvatske?

50.  Hrvatski sabor i Vlada Republike Hrvatske dijele nadležnost u procesu predlaganja i donošenja zakona. Koja ih institucija predlaže, a koja donosi?

51.   Na koju se najstariju hrvatsku državu poziva Ustav Republike Hrvatske u Izvorišnim osnovama?

52.   Koje tri političke institucije mogu predložiti promjenu Ustava Republike Hrvatske?

53.  Promjene Ustava 2000. godine mijenjaju odnos Predsjednika Republike Hrvatske i Vlade Republike Hrvatske. Kojoj su od ovih institucija tim promjenama smanjene ovlasti?

54.  Na koji način sam novinar može ugrožavati slobodu tiska?

55.  Zbog ograničenog iznosa vlastitih sredstava morate odlučiti hoćete li kupiti knjigu ili kinoulaznicu. Koji trošak u ekonomskom smislu za Vas predstavlja kinoulaznica ako odaberete knjigu?

56.  Što pokazuje budžetski ili proračunski deficit?

57.  U kojem gospodarskom sustavu gospodarski subjekti slobodno donose poslovne odluke prema informacijama dobivenim na tržištu?

58.  Što je tečaj valuta?

59.  Koja je banka najvažnija u bankarskom sustavu države?

60.  U kojim se uvjetima na tržištu potpune konkurencije uspostavlja tržišna ravnoteža?