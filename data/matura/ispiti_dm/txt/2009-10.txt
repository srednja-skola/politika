1. Ako trgovac razmišlja po kojoj bi cijeni mogao prodati rijetku umjetninu, odluku će donijeti na temelju procjene odnosa želja za posjedovanjem i mogućnosti posjedovanja.

2. Prema Ustavu Republike Hrvatske, članove Vlade Republike Hrvatske predlaže Predsjednik Republike.

3. Međunarodni ugovori koji su sklopljeni i potvrđeni u skladu s Ustavom Republike Hrvatske po pravnoj su snazi ispod zakona.

4. Predsjednik Republike i Vlada Republike Hrvatske, u skladu s Ustavom i zakonom, surađuju u usmjeravanju rada sigurnosnih službi.

5. Pojedinac može slobodno djelovati u društvu, što podrazumijeva njegovu osobnu slobodu i prihvaćanje odgovornosti za svoje postupke.

6. U vrijeme gospodarske nestabilnosti (opasnosti od ekonomske krize, elementarnih nepogoda, ratova i slično) država se ne smije miješati u poslovno odlučivanje gospodarstvenika u tržišnome gospodarstvu.

7.  Uz već znane inpute, sve je naglašeniji značaj znanja kao kapitala koje i postaje ključni preduvjet uspjeha.

8.  Državljanin Republike Hrvatske može biti prognan iz Republike Hrvatske.

9. Kulturni pluralizam označuje priznavanje kulturnih osobitosti različitih etničkih skupina.

10. U razmjernome izbornome sustavu za osvajanje vlasti dovoljno je postići običnu većinu glasova.

11.   Kako se naziva politički govor u kojem se ponavljaju važne riječi ili rečenice kako bi se provjerila prihvatljivost poruke?
      A.  emotivni govor
      B.  ekstenzivni govor
      C.  iterativni govor

12.  Što nastaje kada se izborom jednoga dobra odričemo drugoga?
     A.  oportunitetni trošak
     B.  proizvodnost
     C.  output

13.  Koliko puta ista osoba može biti izabrana za Predsjednika Republike Hrvatske?
      A.  dva
      B.  tri
      C.  četiri

14.   Koji od navedenih političkih subjekata ne može predlagati zakone?
     A.  građani
     B.  klubovi zastupnika
     C.  radna tijela Hrvatskoga sabora

15.  Tko odlučuje o promjeni Ustava Republike Hrvatske?
     A.  Ustavni sud
     B.  Vrhovni sud
     C.  Hrvatski sabor

16.  Prema kojim je načelima osnovana vlast u Republici Hrvatskoj?
     A.  diobe vlasti i narodnoga suvereniteta
     B.  jedinstva vlasti i narodnoga suvereniteta
     C.  diobe vlasti i predsjedničkoga suvereniteta

17.  U kojim se uvjetima ostvaruje točka ekvilibrija ili tržišne ravnoteže?
     A.   kada je ponuđena količina manja od potraživane količine roba na tom tržištu
     B.   kada je ponuđena količina jednaka potraživanoj količini roba na tom tržištu
     C.   kada je ponuđena količina veća od potraživane količine roba na tom tržištu

18.  Kako se naziva vrijednosni papir koji trgovačkomu društvu služi za zaduživanje usmjereno na financiranje poduzetničkoga pothvata, a vlasnicima toga vrijednosnoga papira služi za povrat uloženoga i kamatu?
     A.  dionica
     B.  deviza
     C.  obveznica

19.  S čime se poduzetništvo povezuje?
     A.  s pothvatom, kapitalom i rizikom
     B.  s pothvatom, kapitalom i sigurnošću
     C.  sa sigurnošću, kapitalom i ulaganjem

20.  Što se stimulira donošenjem posebnih propisa o kvaliteti proizvoda široke potrošnje u kojima će temelj kvalitete biti određen načinom proizvodnje koju prakticira većina malih poljoprivrednih gospodarstava države?
     A.   neograničena konkurencija među poljoprivrednim proizvođačima
     B.   uvoz poljoprivrednih proizvoda malih gospodarstava
     C.   proizvodnja na malim poljoprivrednim gospodarstvima

21.  Poduzetnik je osoba:
     A.  koja poduzima poslovne pothvate preuzimajući rizik za učinak takvoga pothvata
     B.  koja vodi poslovanje u već stvorenome poduzeću radi osiguranja njegove uspješnosti, ali ne snosi rizik poslovanja
     C.  koja je nositelj novih ideja i inovacija za čiji neuspjeh ne snosi rizik

22.  Hrvatsko gospodarstvo nedovoljno iskorištava svoje potencijale pa je proizvodnja proizvoda jedne strateški značajne gospodarske grane nedovoljna. Uvozimo gotovo sve proizvode te grane koje hrvatski građani redovito konzumiraju. O kojim je proizvodima riječ?
     A.  o poljoprivrednim proizvodima
     B.  o automobilima
     C.  o elektroničkoj opremi

23.  Liberalne stranke nastale su kao reakcija:
     A.  protiv ideje socijaldemokracije
     B.  protiv slobodnoga tržišta i privatnoga vlasništva
     C.  protiv neograničene vlasti vladara

24.   Što označuje asimilacija nacionalne manjine?
     A.  proces u kojem većinska kultura preuzima običaje manjinske kulture
     B.  proces u kojem nacionalna manjina prihvaća tradicijske vrijednosti i nacionalne većine
     C.  očuvanje posebnosti i kulture nacionalne manjine

25.   Što je koalicija?
     A.  udruživanje političkih stranaka ili više država radi ostvarenja nekoga dogovorenoga programa
     B.  udruživanje političkih stranaka koje prihvaćanjem zajedničkoga programa gube svoju samostalnost
     C.  udruživanje političkih stranaka istoga ili sličnoga ideološkoga usmjerenja

26.  Sustav vladavine u kojem je vlast nasljednoga vladara neograničena naziva se ____________________________ 

27. Radom stvorena ekonomska dobra dijele se na ____________________________ 

28.   Godina 1776. smatra se godinom nastanka ekonomije kao znanstvene discipline. Tada se pojavila knjiga autora Adama Smitha. Naslov te knjige je ____________________________ 

29.  Ustavne suce bira Hrvatski sabor na vrijeme od  __________ godina.

30.   Zakon stupa na snagu najranije  ____________________________ dan od dana njegove objave, osim ako nije zbog osobito opravdanih razloga zakonom drukčije određeno.

31.   Narodnu stranku u Hrvatskoj utemeljili su ____________________________ 

32.   Oružane snage Republike Hrvatske mogu prijeći njezine granice samo na temelju odluke nadležne institucije. Ta institucija naziva se ____________________________ 

33.  U ekonomskoj teoriji XX. stoljeća, nakon primjene ideja ekonomije potražnje, u gospodarstvu se počinju razvijati i primjenjivati nove ideje. Nastoji se potaknuti djelovanje malih i srednjih poduzetnika čime bi se osiguralo djelovanje tržišnih zakona i povećala ponuda roba. Takva ekonomska teorija naziva se ____________________________ 

34.  U nacionalnome gospodarstvu, kada su robni i novčani tijekovi izjednačeni, kaže se da je agregatna ponuda jednaka ____________________________ 

35.  Posljedice negativnih trendova u gospodarstvu su socijalna nejednakost, ____________________________ nezaposlenosti, nedostatak ili višak nekih dobara, nesigurnost poslovanja malih poduzetnika, nepoštena konkurencija i sl.

36.  Odnosom outputa prema inputu iskazuje se ____________________________ 

37.  Kapitalističko društveno-ekonomsko uređenje karakterizira dominantni oblik ____________________________ vlasništva koje omogućuje svakomu pojedincu slobodno odlučivanje o ulaganju vlastite imovine uz prihvaćanje rizika koji to ulaganje može donijeti.

38.  Politički govor može biti: emotivan, ekpresivan, iterativan, ____________________________ 

39.  Tip stranaka koje se drže postojećega reda i poretka zalažu se za zadržavanje postojećih uvriježenih vrjednota, ističu i brane posredničke strukture kao što su obitelj i župske zajednice te zagovaraju moralne vrijednosti nazivaju se ____________________________ 

40.  Skup pojedinaca koji svoju pozornost usmjeravaju na pitanja od općega interesa naziva se ____________________________ 

41.   Što je politologija?

42. Legitimnost koje vlasti se temelji na unaprijed određenim normama ponašanja, zakonskim aktima i procedurama?

43. Filip Makedonski je na kongresu u Korintu ujedinio sve grčke države u savez kojem je on bio na čelu i koji mu je bio potreban za osvajanje Perzije. Što je, u navedenome slučaju, za Filipa Makedonskoga krajnji politički cilj, a što sredstvo za postizanje toga cilja?

44.  Kako se naziva pripadnik određene državne zajednice u kojoj djeluje kao politički subjekt?

45.   Koja institucija u Republici Hrvatskoj odlučuje o suglasnosti zakona s Ustavom?

46.  Navedite tri područja u nadležnosti područne (regionalne) samouprave.

47.  Navedite dva važna događaja u međunarodnim političkim odnosima koji su prethodili uspostavi višestranačja u Republici Hrvatskoj 1990. godine.

48.  Kada se stranke u Republici Hrvatskoj smatraju protuustavnima?

49.  Što podrazumijeva ponuda robe?

50. Kako se naziva najčešće mjerilo razvijenosti države u makroekonomskome smislu kojim se omogućuje usporedba raznih zemalja?

51. Kako se naziva poslovni odnos među gospodarskim subjektima gdje vjerovnik, uz određene uvjete, daje dužniku financijska sredstva uz obvezu plaćanja naknade i vraćanja posuđenoga iznosa?

52. Kako se naziva politika kojom država provodi borbu protiv ograničene konkurencije u tržišnome gospodarskome ustroju?

53.  O kakvoj je tržišnoj strukturi riječ ako je na strani potražnje veliki broj sudionika, a na strani ponude dva sudionika?

54. Što je menadžment?

55.  Što je nacija?

56.  Objasnite pojam nacionalne manjine.

57.   Objasnite značenje sintagme nacionalni suverenitet.

58.   U koju skupinu ljudskih prava, prema Ustavu Republike Hrvatske, spadaju autonomija sveučilišta i pravo na zdrav okoliš?

59.  U kojem se stoljeću u Hrvatskoj pojavljuje višestranačje?

60.  Navedite tri generacije ljudskih prava.