1. Politika podrazumijeva djelatnost uređivanja i upravljanja poslovima od zajedničkoga interesa za veliki broj ljudi.

2. U suvremenim demokracijama parlamenti kontroliraju izvršnu vlast.

3. Konzervativna ideologija naglašuje važnost običaja, autoriteta i hijerarhije.

4. Ustavnost i zakonitost izbora i državnoga referenduma u Republici Hrvatskoj nadzire Vrhovni sud.

5.  Država, prema Ustavu Republike Hrvatske, nije dužna pomagati financijski slabije jedinice lokalne samouprave.

6.  Deklaracija o pravima čovjeka i građanina proizišla je iz tekovina Francuske revolucije 1789. godine.

7. Ograničena dobra su rijetka i mogu se nazivati ekonomskim dobrima.

8. Makroekonomski ciljevi su ekonomska učinkovitost, pravedna raspodjela i ekonomska sloboda.

9.  Važna osobina uspješnoga poduzetnika je inovativnost.

10.  U zemljama Trećega svijeta stopa štednje financijskih sredstava je mnogo viša nego u razvijenim zemljama.

11.  Kakva je demokratska vlast izabrana od strane građana?
     A.  legitimna i legalna
     B.  legalna i apsolutna
     C.  legitimna i apsolutna

12.  Što odlikuje demokraciju?
     A.  formaliziran način odlučivanja i jedinstvo vlasti
     B.  neformaliziran način odlučivanja i jedinstvo vlasti
     C.  formaliziran način odlučivanja i dioba vlasti

13. Kako se nazivaju izborni sustavi koji se zasnivaju na načelu „pobjednik uzima sve”?
     A.   razmjerni
     B.   većinski
     C.   mješoviti

14.  S kojim se subjektivitetom povezuje pojam državljanina?
     A.  s političkim
     B.  s gospodarskim
     C.  s privatnim

15.  Tko odlučuje o udruživanju Republike Hrvatske u saveze?
     A.  Ustavni sud
     B.  Vlada
     C.  Hrvatski sabor

16.  Tko odlučuje o promjeni Ustava u Republici Hrvatskoj?
     A.  Hrvatski sabor
     B.  Vlada
     C.  Predsjednik

17.   Čijom se odlukom mogu mijenjati granice Republike Hrvatske?
     A.  Hrvatskoga sabora
     B.  Predsjednika
     C.  Ustavnoga suda

18.  Koje se pravo ubraja u prava treće generacije?
     A.  pravo na rad
     B.  pravo na političko udruživanje
     C.  pravo na zdrav okoliš

19.  U rješavanju kojih problema pomaže ekonomija?
      A.  ograničenosti
      B.  izobilja
      C.  ravnoteže

20. Kojemu obliku trgovačkoga društva pripada društvo kapitala?
     A. komanditnomu
     B. društvu s ograničenom odgovornošću
     C. javnomu trgovačkomu

21.  Što se potiče antimonopolnim/antitrustovskim zakonima?
     A.  subvencioniranje proizvodnje
     B.  ograničena konkurencija
     C.  slobodno tržišno natjecanje

22.  S kakvim je uvjetima poslovanja poduzetništvo uvijek povezano?
     A.  sa sigurnim
     B.  s nesigurnim
     C.  s nepromjenjivim

23.  U kojem se tipu gospodarstva pojavljuje marketinška koncepcija?
     A. u tradicionalnome
     B. u komandnome
     C. u tržišnome

24. Kako se naziva skup institucija koje obavljaju aktivnosti primjenjive u kretanju proizvoda i njegova vlasništva od proizvodnje do potrošnje?
      A.   informacijski kanal
      B.   distribucijski kanal
      C.   alokacijski kanal

25.  Na temelju kojega ugovora je osnovana Europska ekonomska zajednica?
     A.  iz Beča 1957. godine
     B.  iz Pariza 1957. godine
     C.  iz Rima 1957. godine

26.  Legalnost podrazumijeva postupanje u skladu sa ___________________________ 

27.   Politički govor u kojem se ponavljaju važne riječi ili rečenice kako bi se provjerila prihvatljivost poruke naziva se ___________________________ govor.

28.  Temeljni i najviši zakon u državi naziva se ___________________________ 

29.  Skup pripadnika određene države koji imaju etničke, vjerske ili jezične značajke po kojima se razlikuju od ostaloga dijela stanovništva naziva se ___________________________ 

30.   Na vrijednostima socijalno-kršćanskoga nauka temelje se ___________________________ stranke.

31.  Poredak u kojem je djelovanje monarha ograničeno zakonima i djelovanjem parlamenta naziva se ___________________________ 

32.  Odvjetništvo, kao samostalna i neovisna služba, osigurava svakomu ___________________________ pomoć u skladu sa zakonom.

33.  U Republici Hrvatskoj, prema Ustavu, ___________________________ je cenzura.

34.    Zbog ograničenosti dobara izbor jednoga dobra istodobno znači odricanje od drugoga, a ta druga najbolja mogućnost od koje se odustaje predstavlja ___________________________ trošak.

35.  Prema sustavu progresivnoga oporezivanja porezne se stope ___________________________ onima kojima rastu dohotci/porezna osnovica.

36.   Novac ima funkciju sredstva ___________________________  u situaciji kad omogućuje kupovinu/prodaju dobara bez izravne zamjene/trampe.

37. Državni ___________________________ označuje sustavno uplitanje države u gospodarske tijekove kako bi se ispravile tržišne nepravilnosti.

38.  Cijena jedne valute izražena drugom valutom naziva se ___________________________ 

39.  Izrazito niska promocijska cijena ima zadaću privući ___________________________ 

40.   Jedna od karakteristika zemalja u razvoju je ___________________________ obrazovano stanovništvo.

41.   Politička stranka A sklopila je koalicijski sporazum s političkom strankom B te je time ostvarila većinu potrebnu za sastavljanje vlade. Što je za političku stranku A sredstvo, a što cilj?

42.  Koja je grana vlasti zadužena za tumačenje zakona i sankcioniranje?

43.   Navedite jednu od funkcija političke oporbe.

44.  Koja je razlika između apsolutne i ograničene monarhije?

45.  Koja je funkcija pučkoga pravobranitelja (ombudsmana)?

46.  Nabrojite dvije ovlasti iz djelokruga rada Vlade Republike Hrvatske.

47.  Za koje aktivnosti u Hrvatskome saboru zastupnik, prema Ustavu, ne može biti pozvan na kaznenu odgovornost, pritvoren ili kažnjen?

48.  Objasnite na temelju kakvoga se biračkoga prava bira Predsjednik Republike Hrvatske.

49.  Koji se sustav izbora na parlamentarnim izborima primjenjuje u Republici Hrvatskoj?

50.   Navedite situaciju u kojoj je moguće ograničiti ljudska prava.

51.  U kojem slučaju Ustavni sud Republike Hrvatske može ukinuti ili poništiti zakon ili propis?

52. Koja je uloga Vrhovnoga suda Republike Hrvatske?

53.  Koje jedinice predstavljaju regionalnu samoupravu u Republici Hrvatskoj?

54.  Pozorno pročitajte primjer. „Haker provali u privatnu elektroničku poštu.” Koje se ljudsko pravo krši u navedenome primjeru?

55.  Kako se naziva oblik trajnih dobara nekoga gospodarstva koja omogućuju proizvodnju/stvaranje drugih dobara?

56.   Pozorno pročitajte primjer. „Proizvođač kikirikija jedini je na tržištu od kojega svi zainteresirani kupci mogu nabavljati robu.” O kojoj se tržišnoj strukturi radi?

57.   Koji oblik inflacije može imati stopu od 1000 i više?

58.  Objasnite pojam proračunskoga deficita.

59.  Koju funkciju novac obavlja kada ga se tezaurira?

60. Kako se nazivaju gospodarstva zemalja koja su na prijelazu iz planskoga/komandnoga u tržišno gospodarstvo?