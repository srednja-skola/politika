1. Demokratski izabrano gradsko vijeće donijelo je odluku o izgradnji odlagališta opasnoga otpada. S tom se odlukom slaže većina građana toga grada te se zato ta odluka može smatrati legitimnom.

2. Prema Ustavu Republike Hrvatske političke stranke dužne su javnosti pružiti podatke o načinu stjecanja sredstava i imovine.

3.  Kada organizacija civilnoga društva provodi strategiju koju je usvojila Vlada Republike Hrvatske, ona djeluje kao vladina organizacija.

4. Prema Ustavu Republike Hrvatske Hrvatski sabor odlučuje o proglašenju zaštićenih područja Republike Hrvatske.

5. Prema Ustavu Republike Hrvatske u redovnome stanju Predsjednik Republike Hrvatske može sazivati sjednice Vlade Republike Hrvatske.

6.  Politički dužnosnik u svojemu govoru ističe pojedine nacionalne manjine kao nepoželjne u hrvatskome društvu. Ustav Republike Hrvatske dopušta takvo djelovanje kao izraz slobode političkoga izražavanja.

7. Planiranje prihoda i rashoda države za svaku godinu važna je aktivnost mikroekonomskih stručnjaka.

8.  Prema Ustavu Republike Hrvatske porezni sustav Republike Hrvatske temelji se na načelima jednakosti i pravednosti.

9.  Optimalna je veličina poslovne organizacije ona kojom se osiguravaju najniži troškovi po jedinici proizvoda.

10. Europsku monetarnu uniju osnovalo je jedanaest članica Europske unije.

11.  Kojoj je vrsti političke kulture svojstven visoki stupanj opće političke kompetencije građana?
     A.  podaničkoj
     B.  parohijalnoj
     C.  participativnoj

12.  Kako se naziva sposobnost pojedinca ili skupine da nametne svoju volju drugima usprkos njihovu otporu?
    A.  moć
    B.  karizma
    C.  autoritet

13.  Kojom se većinom prema Ustavu Republike Hrvatske odlučuje na referendumu?
    A.  većinom svih birača na biračkim popisima
    B.  većinom birača koji su pristupili referendumu
    C.  većinom birača koji žive u Republici Hrvatskoj

14.   Koji od navedenih primjera nije oblik totalitarne vladavine?
     A.  Mussolinijev fašizam u Italiji
     B.  Staljinova vladavina u SSSR-u
     C.  Francova vladavina u Španjolskoj

15.  Koju ovlast uz donošenje zakona imaju zastupnici u Hrvatskome saboru?
     A. ukidanje zakona
     B. provedbu zakona
     C. predlaganje zakona

16.  Koje je pravo Ustavom Republike Hrvatske zajamčeno hrvatskim državljanima na području država članica Europske unije bez obzira na njihovo mjesto prebivališta?
     A.  trajni boravak
     B.  socijalna zaštita
     C.  sloboda kretanja

17.  Koju zadaću obavlja Pučki pravobranitelj?
     A.  Promiče i štiti ljudska prava.
     B.  Predstavlja građane pred sudovima.
     C.  Odlučuje o ustavnim tužbama građana.

18.  U Republiku Hrvatsku stigle su osobe koje bježe od političkoga progona te traže zaštitu od Republike Hrvatske. Kako se Ustav Republike Hrvatske odnosi prema takvim situacijama?
     A.  Ne regulira problem političkih izbjeglica.
     B.  Zabranjuje njihov dolazak radi zaštite sigurnosti države.
     C.  Predviđa mogućnost njihova utočišta u Republici Hrvatskoj.

19.  Kojoj vrsti proizvodnih čimbenika pripada računalni program održavanja temperature vode u bazenu?
     A.  radu
     B.  kapitalu
     C.  prirodnim izvorima

20.  Kako se naziva vrijednost dionice koja se formira na temelju sadašnje vrijednosti na tržištu kapitala?
     A.  burzovna
     B.  nominalna
     C.  knjigovodstvena

21.  O kojoj je tržišnoj strukturi riječ kada na tržištu postoji jedan ponuđač jedne vrste proizvoda, a na strani potražnje veliki broj korisnika te vrste proizvoda?
     A.  o duopolu
     B.  o oligopolu
     C.  o monopolu

22.  Poduzetnica je osnovala poduzeće radi uvoza cvijeća i trgovine cvijećem te je zaposlila sebe i još trinaest djelatnika. Kojoj vrsti poduzeća u odnosu na broj zaposlenih pripada takva poslovna organizacija?
    A.  malomu
    B.  velikomu
    C.  srednjemu

23.  Tko u Republici Hrvatskoj određuje pravni okvir za stvaranje poticajnih uvjeta potrebnih za razvoj poduzetništva i za privlačenje stranih investicija?
     A. Hrvatski sabor
     B. Hrvatska udruga poslodavaca
     C. Hrvatska gospodarska komora

24.  Kako se naziva razdoblje u povijesti poslovanja koje obuhvaća oko 20 godina prošloga stoljeća i u kojemu su poslovne organizacije bile usmjerene na agresivnu prodaju i promociju proizvoda?
     A. prodajna era
     B. proizvodna era
     C. marketinška era

25.  Iz koje se europske gospodarske organizacije razvila Europska unija?
    A.  iz Europske ekonomske zajednice (EEZ)
    B.  iz Europskoga udruženja za slobodnu trgovinu (EFTA)
    C.  iz Srednjoeuropske zone slobodne trgovine (CEFTA)

26.  Djelatnost upravljanja državom i poslovima od općega interesa za veliki broj ljudi naziva se _______________________________________ .

27.  Max Weber vlast koja crpi svoju legitimnost iz vjere podanika u iznimne sposobnosti njihova vođe naziva______________________________________________________________.

28. Uz aktivno i pasivno biračko pravo na izborima za Europski parlament hrvatski građani imaju aktivno i pasivno biračko pravo u drugoj državi članici Europske unije na _______________________________________ izborima.

29.  Postojanje relevantnih protusistemskih stranaka i dviju isključivih opozicija vlasti, veliki rascjepi u društvu i niska razina konsenzusa obilježja su _______________________________________ pluralizma.

30.  Redovni izbori za Predsjednika Republike Hrvatske provode se svakih  _________ godina.

31.  Republika Hrvatska kao država članica Europske unije prema Ustavu Republike Hrvatske sudjeluje u stvaranju europskoga zajedništva kako bi s drugim europskim državama osigurala trajni mir, slobodu, sigurnost i __________________________________.

32.  Predsjednike županijskih sudova temeljem Ustava Republike Hrvatske imenuje __________________________________.

33.  Zastupnik ne može biti pozvan na kaznenu odgovornost, pritvoren ili kažnjen za izraženo mišljenje ili____________________________________u Hrvatskome saboru.

34.  Knjiga Adama Smitha Bogatstvo naroda, koja predstavlja početak razvoja ekonomije kao moderne znanosti, objavljena je ______ godine.

35. U slučaju povećanja kamatnih stopa na kredite potražnja za njima će se _________________________________________ .

36.  Model suvremenoga gospodarstva uz poslovne organizacije, kućanstva, financijsko tržište i državu uključuje i sektor__________________________________________.

37. Prema Ustavu Republike Hrvatske svatko je dužan sudjelovati u podmirenju javnih troškova u skladu sa svojim_________________________________mogućnostima.

38.  Transferno plaćanje za nabavu udžbenika djeci u obiteljima slabijega socijalnog stanja vrsta je_____________________________________rashoda.

39.   Osoba koja odlučuje u kakvome će obliku biti novčani kapital, poduzima poslovne pothvate i preuzima rizik koji iz pothvata proizlazi naziva se ____________________________________

40. Gospodarski i politički razvoj Republike Hrvatske u 21. stoljeću obilježila su dva velika događaja, 2013. godine ulazak u Europsku uniju i 2009. godine ulazak u _____________________________________

41.  Kako se naziva vrsta političkoga govora u kojemu govornik upotrebljava duge rečenice i usmjerava slušatelja na teme kojima želi umanjiti učinak ranije izrečenoga?

42.  U kojim su prostorima prema Ustavu Republike Hrvatske smještena biračka mjesta na kojima može glasovati hrvatski državljanin koji se u vrijeme izbora za Hrvatski sabor zatekao u inozemstvu?

43.   Koja institucija u Republici Hrvatskoj prosuđuje ugrožava li neka politička stranka svojim programom ili djelovanjem slobodan demokratski poredak u Republici Hrvatskoj?

44. Kako se naziva vrsta stranaka koje svoje djelovanje temelje na socijalnome nauku Katoličke Crkve?

45.  Kako se naziva najmanji potreban postotak glasova koji mora osvojiti stranka da bi sudjelovala u raspodjeli mandata za Hrvatski sabor?

46. Kojom većinom prema Ustavu Republike Hrvatske Hrvatski sabor odlučuje o promjeni granica Republike Hrvatske?

47.  Tko prema Ustavu Republike Hrvatske donosi Strategiju obrane Republike Hrvatske?

48.  Komu Predsjednik Republike Hrvatske može povjeriti da ga zamjenjuje u slučaju kraće spriječenosti uslijed odsutnosti, bolesti ili korištenja godišnjega odmora?

49. Koja institucija u Republici Hrvatskoj prema Ustavu Republike Hrvatske treba istodobno voditi vanjsku i unutarnju politiku, usmjeravati i nadzirati rad državne uprave te brinuti o gospodarskome razvoju zemlje?

50.  Tko prema Ustavu Republike Hrvatske imenuje Glavnoga državnog odvjetnika Republike Hrvatske?

51.  Tko sve mora donijeti odluku o udruživanju Republike Hrvatske u saveze da bi odluka bila pravovaljana?

52.  Kojom većinom Hrvatski sabor odlučuje o promjeni Ustava Republike Hrvatske?

53.  Koja je grana vlasti u trodiobi vlasti u nadležnosti Vlade Republike Hrvatske?

54.  Kako se naziva europska međuvladina organizacija osnovana 1949. godine sa sjedištem u Strasbourgu čija je svrha razvoj demokracije, zaštita ljudskih prava i jačanje vladavine prava?

55. Poduzetnik razmišlja o dvama projektima, ulaganju u izgradnju teniskoga terena i preuređenju restorana. Zbog ograničenih financijskih sredstava može uložiti samo u jedan projekt. Kojim se pojmom označava poduzetnikovo odustajanje od izgradnje teniskoga terena radi preuređenja restorana?

56.  Kako se naziva slobodna zamjenjivost jedne valute zlatom ili drugom valutom?

57. Koja vrsta banke u bankarskome sustavu države određuje visine kamatnih stopa i obvezatnih rezerva?

58. Kako u uvjetima potpune konkurencije smanjenje cijena određenoga proizvoda utječe na njegovu potražnju?

59. U kojemu trgovačkome društvu svaki član društva odgovara vjerovnicima društva neograničeno solidarno cijelom svojom imovinom?

60.   Što štediša može dobiti u zamjenu za depozitni novac u financijskoj instituciji?