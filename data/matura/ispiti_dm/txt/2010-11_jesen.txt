1. Karizma podrazumijeva vladanje na temelju sustava jasno određenih pravila djelovanja.

2.  Civilno društvo čine predsjednik, vlada i parlament.

3. Izbor političkih predstavnika čini temelj posredničke demokracije.

4. Predsjednik Vlade raspisuje izbore za Hrvatski sabor i saziva ga na prvo zasjedanje.

5. Vlada Republike Hrvatske donosi zakone i državni proračun.

6. Ljudska prava i osnovne slobode stječu se rođenjem svakoga ljudskoga bića.

7. Mikroekonomija proučava pojedinačne veličine, odnose, akcije i posljedice u gospodarskome djelovanju pojedinca (jednoga proizvođača/jednoga potrošača).

8. Trampa je suvremeni oblik razmjene.

9. Poduzetnik je osoba koja ne snosi rizik cjelokupnoga poslovanja.

10. Euro, kao nova zajednička novčana jedinica zemalja Europske Unije, službeno je uveden 2007. godine.

11.   Kako se naziva skup ideja kojima se objašnjava i zagovara određeni način uređenja društvenih poslova i političkih odnosa?
      A.   politička ideologija
      B.   politički sustav
      C.   politički poredak

12.   Koje se grupe uključuju u izbore za osvajanje političke vlasti?
      A.  sindikati
      B.  političke stranke
      C.  interesne skupine

13.  Što su konzervativizam i socijalizam?
      A.  političke udruge
      B.  političke ideologije
      C.  političke stranke

14.  Koja je funkcija pučkoga pravobranitelja (ombudsmana)?
     A.  nadzor nad kršenjem ljudskih i građanskih prava
     B.  sankcioniranje kršenja ljudskih i građanskih prava
     C.  donošenje zakona o ljudskim i građanskim pravima

15.  Koja je dužnost Predsjednika Republike Hrvatske?
     A.  donošenje zakona i Ustava Republike Hrvatske
     B.  predstavljanje i zastupanje Republike Hrvatske u zemlji i inozemstvu
     C.  donošenje sankcija u slučaju povrjede zakona

16.  Koja je funkcija Vlade Republike Hrvatske?
     A.  usmjeravanje djelovanja i razvitak javnih službi
     B.  odlučivanje o sastavu Hrvatskoga sabora
     C.  odlučivanje o suglasnosti zakona s Ustavom

17.  Koja je ovlast Ustavnoga suda Republike Hrvatske?
     A.  predlaganje zakona i drugih akata Hrvatskomu saboru
     B.  usmjeravanje i nadziranje rada Vlade Republike Hrvatske
     C.  rješavanje sukoba nadležnosti između tijela zakonodavne, izvršne i sudbene vlasti

18.  Koji se oblik prava ubraja u politička prava?
      A.  pravo na slobodu okupljanja i tiska
      B.  pravo na rad
      C.  pravo na zdrav okoliš

19.   Koja se ekonomska dobra ne mogu skladištiti?
     A.  proizvodi
     B.  usluge
     C.  roba

20. Kojemu obliku trgovačkoga društva pripada društvo kapitala?
     A. komanditnomu
     B. dioničkomu
     C. javnomu trgovačkomu

21.  Koje područje ekonomske politike obuhvaća fiskalna politika?
     A.  politiku cijena i politiku novčane ekspanzije
     B.  politiku proizvodnje i politiku dohotka
     C.  poreznu politiku i politiku opće potrošnje

22.  Koja slabost maloga poduzeća u odnosu na veliko može dovesti do neuspjeha?
      A.  visoki stupanj izloženosti riziku
      B.  zanemarivi stupanj izloženosti riziku
      C.  nizak stupanj izloženosti riziku

23.  Koji osnovni instrumenti čine marketinški splet poznat i kao 4P?
      A.  proizvod, prodaja, plasman, potrošnja
      B.  proizvod, plasman, promocija, potrošnja
      C.  proizvod, cijena, plasman, promocija

24.  Kakav je odnos nadređenoga i podređenoga kod autokratskoga stila vođenja?
     A.  nadređeni traži mišljenje svojih podređenih
     B.  nadređeni ne traži mišljenje svojih podređenih
     C.  nadređeni postoji samo formalno

25. Kako se nazivaju zemlje koje imaju visoki životni standard?
      A.  razvijene zemlje
      B.  zemlje Trećega svijeta
      C.  tranzicijske zemlje

26.  Tip demokracije u kojoj u odlučivanju izravno sudjeluju svi građani naziva se ____________________________ demokracija.

27.   Tri temeljne značajke države su politički aparat vlasti (institucije), vlast nad ____________________________ te vlast nad stanovništvom.

28.  Raspodjela mandata može biti prema sustavu većinskoga predstavništva ili prema sustavu ____________________________ predstavništva.

29. Provođenje zakona je funkcija ____________________________ vlasti.

30.  Sustav koji kombinira elemente parlamentarnoga i predsjedničkoga sustava (parlamentarizma i prezidencijalizma) naziva se ____________________________ 

31.  Grupe građana koje svoju aktivnost usmjeravaju na ostvarivanje svojih posebnih interesa, a nemaju za cilj osvajanje vlasti nazivaju se ____________________________ 

32.  U Republici Hrvatskoj  ____________________________ smrtne kazne.

33.  Zakonom je moguće u interesu Republike Hrvatske ograničiti ili oduzeti vlasništvo uz  ____________________________ tržišne vrijednosti.

34. U tržišnim gospodarstvima potrošači svojim izborom putem tržišnoga mehanizma određuju ____________________________ treba proizvoditi.

35.  Proračunski deficit označuje situaciju kada je državna potrošnja ____________________________ od prihoda u državnome proračunu.

36.  Jedna od tržišnih funkcija koja tržišnim subjektima omogućuje praćenje svih novosti vezanih za tržišna kretanja naziva ____________________________ funkcija.

37.  Skala/krivulja potražnje pokazuje odnos cijene i ____________________________ proizvoda/usluge.

38.  Rješavanje problema nezaposlenosti, niskoga gospodarskoga rasta i nestabilnosti cijena provodi se ____________________________ intervencijom u gospodarstvu.

39.  Marku proizvoda čine ime, simbol, pojam ili nešto drugo čime ga se ____________________________ od konkurencije.

40. Tranzicijom se naziva proces prijelaza komandnih gospodarstava u ____________________________ gospodarstva.

41.  U kojem se tipu suvremenih demokracija mogu pojaviti elementi tradicionalne vlasti?

42.  Navedite dvije funkcije parlamenta.

43.  Koja se ideologija najviše poziva na zastupanje interesa radničke klase?

44. Navedite oblik neizravnoga sudjelovanja građana u donošenju političkih odluka u suvremenim demokracijama.

45.   Na izborima je politička stranka A dobila 55% glasova, politička stranka B 25% glasova, a politička stranka C 20% glasova. Kakvu je većinu ostvarila stranka A?

46.  Nabrojite dvije ovlasti iz djelokruga rada Predsjednika Republike Hrvatske.

47.  Koliko redovnih saziva godišnje ima Hrvatski sabor?

48.  Što Predsjednik Republike Hrvatske mora učiniti sa svojim članstvom u političkoj stranci nakon preuzimanja dužnosti Predsjednika Republike?

49.  Čime se uređuje položaj i financiranje političkih stranaka?

50. Navedite jedan od triju oblika obrazovanja za nacionalne manjine koji primjenjuje hrvatski obrazovni sustav.

51. Objasnite što podrazumijeva sudački imunitet prema Ustavu Republike Hrvatske.

52. Kada mandatar sastavi prijedlog članova Vlade Republike Hrvatske, Hrvatski sabor joj mora iskazati povjerenje. Objasnite što podrazumijeva iskazivanje povjerenja.

53. Koja institucija rješava sukob nadležnosti između tijela zakonodavne, izvršne i sudbene vlasti u Republici Hrvatskoj?

54. Kako glasi naziv engleskoga povijesnoga dokumenta iz 1215. godine koji se smatra temeljnim za nastanak i razvoj ljudskih prava?

55.  Opišite zakon ograničenosti.

56. Navedite jedan od ciljeva koji treba ostvariti da bi gospodarstvo bilo uspješno na makroekonomskoj razini.

57.  Navedite tri primjera javnih rashoda.

58. Što utječe na želju i spremnost ljudi za posuđivanjem novca od banaka?

59.  Kako se naziva tržišni sudionik koji jedini nudi određena dobra pa može bitno utjecati na njihovu cijenu?

60. Kako se naziva cijena rada kao proizvodnoga činitelja?